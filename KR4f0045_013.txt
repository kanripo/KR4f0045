# -*- mode: mandoku-view -*-
#+TITLE: 望溪集
#+DATE: 2015-09-23 10:30:43
#+PROPERTY: JUAN 13


撰¶¶¶¶¶¶¶
　<md:KR4f0045_SBCK_008-17a>¶雜<md:KR4f0045_SBCK_008-22b>¶著<md:KR4f0045_SBCK_009-1a>¶　　左忠毅公逸事¶
先君子嘗言鄉先輩左忠毅公視學京畿一日風雪嚴¶
寒従數騎岀微行入古寺廡下一生伏案卧文方成草¶
公閲畢即解貂覆生為掩户叩之寺僧則史公可法也
<pb:KR4f0045_WYG_004-1b>
及試吏呼名至史公公瞿然注視呈巻即面署第一召¶
入使拜夫人曰吾諸兒碌碌他日繼吾志事惟此生耳¶
及左公下厰獄史朝夕獄門外逆閹防伺甚嚴雖家僕¶
不得近久之聞左公被炮烙旦夕且死持五十金涕泣¶
謀於禁卒卒感焉一日使史更敝衣草屨背筐手長鑱<md:KR4f0045_SBCK_009-1b>¶為除不潔者引入微指左公處則席地倚牆而坐面額¶
焦爛不可辨左膝以下筋骨盡脱矣史前跪抱公膝而¶
嗚咽公辨其聲而目不可開乃奮臂以指撥眥目光如¶炬
<pb:KR4f0045_WYG_004-2a>
怒曰庸奴此何地也而汝來前國家之事糜爛至此¶老
夫已矣汝復輕身而昧大義天下事誰可支拄者不¶速
去無俟姦人搆陷吾今即撲殺汝因摸地上刑械作¶投
擊勢史噤不敢發聲趨而出後常流涕述其事以語¶人
曰吾師肺肝皆鐵石所鑄造也崇禎末流賊張獻忠¶出
沒蘄黄潛桐間史公以鳳廬道奉檄守禦每有警輒¶數
月不就寢使將士更休而自坐幄幕外擇健卒十人¶令
二人蹲踞而背倚之漏鼔移則番代每寒夜起立振<md:KR4f0045_SBCK_009-2a>¶衣
<pb:KR4f0045_WYG_004-2b>
裳甲上氷霜迸落鏗然有聲或勸以少休公曰吾上¶恐
負朝廷下恐愧吾師也史公治兵往來桐城必躬造¶左
公第候太公太母起居拜夫人於堂上余宗老塗山¶左
公甥也與先君子善謂獄中語乃親得之於史公云¶
　　髙陽孫文正逸事¶
杜先生岕嘗言歸安茅止生習於髙陽孫少師道公天¶
啟二年以大學士經略薊遼置酒别親賔會者百人有¶客
中坐前席而言曰公之出始吾為國慶而今重有憂¶封
<pb:KR4f0045_WYG_004-3a>
疆社稷寄公一身公能堪備物自奉人莫之非如不¶能
雖毁身家責難逭况儉觳乎吾見客食皆鑿而公獨¶飯
粗飾小名以鎮物非所以負天下之重也公揖而謝<md:KR4f0045_SBCK_009-2b>¶曰
先生誨我甚當然非敢以為名也好衣甘食吾為秀¶才
時固不厭自成進士釋褐而歸念此身已不為已有¶而
朝廷多故烽火日駭恐一旦肩事任非忍饑勞不能¶以
身率衆自是不敢適口體强自朂厲以至於今十有¶九
年矣嗚呼公之氣折逆奄明周萬事合智謀忠勇之¶士
<pb:KR4f0045_WYG_004-3b>
以盡其材用危困瘡痍之卒以致其武唐宋名賢中¶猶
有倫比至於誠能動物所糾所斥退無怨言叛將逺¶人
咸喻其志而革心無貳則自漢諸葛武侯而後規模¶氣
象惟公有焉是乃克己省身憂民體國之實心自然¶而
愾乎天下者非躬豪傑之才而概乎有聞於聖人之¶道
孰能與於此然惟二三執政與中樞邊境事同一體<md:KR4f0045_SBCK_009-3a>¶之
人實不能容易曰信及豚魚媢嫉之臣乃不若豚魚¶之
可格可不懼哉
<pb:KR4f0045_WYG_004-4a>
　　石齋黄公逸事¶
黄岡杜蒼略先生客金陵習明季諸前輩遺事嘗言崇¶
禎某年余中丞集生與譚友夏結社金陵適石齋黄公¶
來遊與訂交意頗洽黄公造次必於禮法諸公心嚮之¶
而苦其拘也思試之妓顧氏國色也聰慧通書史撫節¶
按歌見者莫不心醉一日大雨雪觴黄公於余氏園使¶
顧佐酒公意色無忤諸公更勸酬劇飲大醉送公卧特¶
室榻上枕衾茵各一使顧盡弛䙝衣隨鍵户諸公伺焉
<pb:KR4f0045_WYG_004-4b>
公驚起索衣不得因引衾自覆薦而命顧以茵卧茵厚<md:KR4f0045_SBCK_009-3b>¶且狭不可轉乃使就寢顧遂暱近公公徐曰無用爾側¶
身内向息數十轉即酣寢漏下四鼔覺轉面向外顧佯¶
寐無覺而以體傍公俄頃公酣寢如初詰旦顧出具言¶
其狀且曰公等為名士賦詩飲酒是樂而已矣為聖為¶
佛成忠成孝終歸黄公及明亡公縶於金陵在獄日誦¶
尚書周易數月貌加豐正命之前夕有老僕持鍼線向¶
公而泣曰是我侍主之終事也公曰吾正而斃是為考
<pb:KR4f0045_WYG_004-5a>
終汝何哀故人持酒肉與訣飲啖如平時酣寢達旦起¶
盥潄更衣謂僕某曰曩某以巻索書吾既許之言不可¶
曠也和墨伸紙作小楷次行書幅甚長乃以大字竟之¶
加印章始出就刑其巻藏金陵某家顧氏自接公時自<md:KR4f0045_SBCK_009-4a>¶懟無何歸某官李自成破京師謂其夫能死我先就縊¶
夫不能用語在縉紳間一時以為美談焉¶
　　書孫文正傳後
當明之將亡其事最傎者莫若殺袁崇煥與置公閒地
<pb:KR4f0045_WYG_004-5b>
然間諜之言當其時迹猶難辨也莊烈愍帝嗣位之二
年公自家起受命危難中復已失之畿甸定將傾之宗
社其才不世出而憂國忘身帝所親見也及闗門靖前
寧收屯營立軍民始有固志而内蔽於奸僉緩餉愆期
以掣公之手足外則政權不一分操割裂以亂公之成
謀至大凌覆敗按其末則失律喪師者邱禾嘉也循其
本則敗謀速禍乃撤班軍改成命主議之廷臣不明徴
罪之有無乃以無識者追咎築城而聽公引退廢棄八
<pb:KR4f0045_WYG_004-6a>
年不咨一語卒使巷戰力屈闔門就死此天下所嘆息
痛恨不能為帝解者蓋方是時周延儒温體仁已深結
帝知而得事柄矣二人皆忠賢餘黨也自忠賢時已誣
公欲興晉陽之甲而公之再用再罷以至於死實與二
人之秉國相始終延儒之獨對體仁之密揭所以搆公
於冥昧之中者豈可測哉觀公始至召對平臺帝親以
京城相屬越日而出公於通則羣邪之側目於公而携
公於帝者其術蓋多變矣公既死帝嗟悼命優恤當國
<pb:KR4f0045_WYG_004-6b>
者猶忌其義烈而多方以格之况生時懼公功成而位
居已上者乎而為所蔽壅者乃憂勤恭儉明察之君嗚
呼此立政所以畏憸人也
　　書盧象晉傳後
宜興盧豪然備録家傳乞言於余余告之曰正史既具
外此皆贅言矣及觀其祖象晉請效死邊外而當軸者
始欲致罰卒擯絶之竊嘆鄙夫之階禍多端而媢疾其
尤烈者也不惟才徳勲庸出已之上必不能容即未達
<pb:KR4f0045_WYG_004-7a>
之士少見鋒頴即防其異日之難馴而預遏焉不惟國
之安危民之死生萬世之詬厲絶不以概於心即情見
勢屈而身罹禍殃亦有所不暇計也明之亡始於孫髙
陽之退休成於盧忠烈之死敗沮髙陽者惟知髙陽不
退已不能為之下而不思髙陽既退國家社稷之事已
不能支擠忠烈者惟知置之死地援絶身亡然後私議
可行而不思忠烈既亡中原土崩之勢已莫能馭當是
時國事孔急凡求自試於師中者無不立應而獨於象
<pb:KR4f0045_WYG_004-7b>
晉難之徒以忠烈之故耳嗚呼方莊烈愍帝嗣位之初
首誅逆奄非不欲廣求忠良破奸憸之結習而所委心
者則周延儒温體仁每摧抑忠良以曲庇之逮延儒誅
體仁罷國勢已不可為矣而繼起者復祖其故智嫉賢
庇黨以覆邦家鄙夫之轍迹自古皆然無足深怪所可
惜者以聰明剛毅之君獨蔽惑於媢疾之臣身死國亡
而不寤豈非天哉嗟乎不平其心者師尹也而家父以
究王訩傳者推之曰辟則為天下僇有國者可不慎乎
<pb:KR4f0045_WYG_004-8a>
　　明禹州兵備道李公城守死事狀¶
崇禎十四年冬十有二月流賊冦禹州兵備道李公乗¶
雲到官始二十四日按籍閲軍伍半虛守禦具一無藉¶
知州事某請迎降公怒斥之曰此吾死所也召士民激¶
以大義共登陴賊死傷甚衆城破公率衆巷戰猶手刃¶
十數人力屈被執方是時河南守令多望風降伏獨禹¶
州士民殊死戰賊入下令屠城公奮呼謂賊曰城守吾¶
事也吾令衆守城不敢不守猶汝令衆攻城不敢不攻
<pb:KR4f0045_WYG_004-8b>
民何罪獨吾一身當任汝殘殺耳賊意解收屠城令因<md:KR4f0045_SBCK_009-4b>¶欲屈公公憤罵不屈乃立公為質而聚射之徴死猶寸¶
磔焉公初至禹時徽王支屬在禹者凡十七家公議徴¶
土人訓練而資餉於宗藩知州事某持之宗藩莫應及¶
城破十七家無一脱者知州事某叩首乞哀於賊公
忽¶奮起以足跐其面曰汝負國勦民尚思向狗彘求活
耶¶賊既去士民收骸骨棺歛建祠私諡忠烈春秋時祀
與¶公同難者駐防千總張某吏目周某州人候選州同
<pb:KR4f0045_WYG_004-9a>
知¶余全生遙授訓導趙日躋太學生侯九韶庠生周鳴
岐¶李儀化田種玉陳懋能皆配享公磔於州城外西南
隅¶大路旁槐樹下其樹至今存故老過之猶或為欷歔
流¶涕云公既殁八十年夏峰孫徴君曾孫用禎為州學
正<md:KR4f0045_SBCK_009-5a>¶徴於禹人而屬余為之狀¶康熙六十年五月朔日望
溪方苞述
　　書涇陽王僉事家傳後
國之將興其時非無姦憸隂賊之臣也政教方明而賢
<pb:KR4f0045_WYG_004-9b>
者持其樞柄則務自矯革以取所求或伏抑而不敢逞
國之將亡姦憸隂賊之臣必巧遘機會以當主心而賢
人君子少得事任常有物焉以敗之若是者豈人之所
能為哉涇陽王僉事徵當明崇禎朝以邊才由司理擢
按察司僉事監登萊軍未閲月軍變落職歸田里甲申
三月聞懐宗愍帝殉社稷七日不食死公少時即慕諸
葛武侯演八陣圖倣木牛流馬制械器皆可試用其家
居見流賊猖獗倡築魯橋城以保涇原鄉人賴之曩令
<pb:KR4f0045_WYG_004-10a>
監軍登萊得期月之暇撫循士大夫則兇弁無從煽亂
而公之才實可顯見矣乃方起遽踣持國論者不信罪
之有無而輕棄之此可為流涕者矣然公之功能猶未
著也孫髙陽久鎮邊關功在社稷而廢棄八年卒使城
破巷戰闔門就死其所遇乃憂勤恭儉之君親見其困
於逆閹又賴其力以收畿疆紓國難而終奪於姦憸豈
非天哉少師為諸生時即徒步歴諸邊以天下為己任
蓋其始也不以事任之不屬而弛其憂其終也不以事
<pb:KR4f0045_WYG_004-10b>
任之不屬而讓其死是則諸君子所自為正而不聴命
於天者夫
　　書潘允慎家傳後
辛未九月二十一日日將暮檢架上散佚見濟寧諸生
潘允慎家傳載其衝擊流㓂脫祖母死地奮身蹈火出
兄於燔薪匝屋長吁夜参半不能寐蓋惟明之亡事與
古異君非有凉徳也朝非有暴政也衆非有離心也無
食無兵池湮城圮梟張之賊勢如猛火而守令學官奮
<pb:KR4f0045_WYG_004-11a>
死守禦殺身殘家而不悔者無地無之薦紳士民廟哭
巷戰户號人厲併命於鋒鏑者無地無之其如允慎之
保身與親泰然而無患者千百中無十一也蓋至懐宗
愍帝嗣位而累世之忠良已盡於逆閹之斵喪矣其未
罹門户之禍如孫髙陽盧義興孫雁門諸公復危死於
奸僉之擠陷故自周延儒温體仁得君以後凡内服大
僚外秉節鉞久安而無患者皆巧佞奸欺庸鄙忍心之
人也社稷之傾危生民之禍亂漠然不以關其慮而朋
<pb:KR4f0045_WYG_004-11b>
謀私計諂附權要惟恐失意於㡬微武夫則無小無大
皆痛心於文臣之節制言路之紛糾轉以養賊脅上為
自安之計是以人主孤立於上蒸黎糜沸於下土崩魚
爛一潰而不可收豈非天命遐終故多生亡國之材使
恣於民上而剛正憂勤恭儉之君亦隂奪其鑒使嗜奸
人之疾味以至於敗國殞身而不寤與嗚呼此又自古
亡國轍迹之一變也
　　書熊氏家傳後
<pb:KR4f0045_WYG_004-12a>
周官之法國有大事諸子帥國子而致於太子以守王
宫掌固頒守政於士庻子以帥衆庻蓋惟士明於義理
能為衆庻之倡雖至危死而志不可奪也明之末造流
賊横發於中原延蔓海隅其以諸生捍衛鄉里而破家
亡身殘其支體者荒陬小邑必有數人焉蓋不經亂亡
變故不知古聖人制法之心凡事皆然而兹尤其顯見
者矣余遊四方所至長老各有述而語在縉紳間者惟
睢州湯潛庵先生之母(流賊破睢州罵/賊賊怒攴解之)閩中鄭侍郎重
<pb:KR4f0045_WYG_004-12b>
之父(父字華振聞變自山莊挈其妻入/城守禦城破登樓舉火並自焚死)然鄭父之義不
若湯母之逺聞因是歎死者之義聲又以子孫為顯晦
然於視死如歸之義則固無加損也自張獻忠出沒楚
蜀江西冦亂至
國初未已每有警城邑士民争竄山澤熊孔敷者新昌
諸生也城將陷獨不肯避其子迎龍使家人以母出而
獨身侍父俄而賊至孔敷端坐不起賊怒手刃之迎龍
以身蔽左額受刃目睛綴眶外仆地告哀不已乃免其
<pb:KR4f0045_WYG_004-13a>
父南豐梁質人作傳以傳其事其曾孫暉吉於余為道
義交以余衰病必欲其祖見於余文乃告之曰吾聞善
人必有後今子之志行端直是乃祖之義心孝徳有以
開之也然書傳所記祖若父之令名每賴後之人而章
徹子果能比跡於湯公則奕世以下猶將溯源於髙曾
而有所興起焉又何藉於余言既以語之因為書於傳
後
　　書曹太學傳後
<pb:KR4f0045_WYG_004-13b>
歙縣曹晉袁持其祖太學君家傳索余文其傳亡友王
崑繩所作也太學君以義俠著於鄉而尤為薦紳所傳
述者則其邑給事中方有度浮梁御史黄龍光忤逆奄
魏忠賢被逮君厚賂緹騎邀至家留一日為經紀家事
方逆奄之熾也在位諸賢既以身殉國而一時士君子
及閭閻之義民號呼感憤與諸賢相攀援而不避其禍
者大不異於東漢之末也當是時上之政刑雖傎而下
之禮俗可不謂盛矣哉蓋一代之風教常視乎開國之
<pb:KR4f0045_WYG_004-14a>
君漢光武不敢以仕屈嚴光而明祖之歸蔡子英於擴
廓也縱敵國之謀臣而不忍傷其義即是二者固足以
振一代之士氣而使之不茍於自待矣然二君之能此
則有本焉光武微時嘗従師受經而明祖所致諸儒實
承朱子之學所以啓沃其心而使知風教之為重也素
矣是以經師之傳莫盛於東漢而朱子之傳注專行於
明其漸摩既深故及其衰也政亂於上而義明於下士
氣之奮揚雖鈇鉞鼎鑊之威莫之能奪也嗚呼所以致
<pb:KR4f0045_WYG_004-14b>
此者豈易言哉有國者之勵其士民與有家者之化其
子姓一也晉袁之交余經患難而彌篤而其父右軍急
兄弟之難有古烈士風吾見太學君之澤被於再世矣
其行誼之詳則見於崑繩之文而無為更舉也
　　跋石齋黄公手札
公與寳應喬侍御手札十有四其十有二皆短札乃崇
禎十五年自戍所復召入都晨夕往復語也長言者二
時則引疾南還越中諸賢築學舎留公講問而侍御適
<pb:KR4f0045_WYG_004-15a>
為巡按一答其始至通問之書一將以使事反命而特
致之考公之事莊烈愍帝陳言對命無一不與帝心相
違二三執政祖魏忠賢故智力排異已公三進三逐廷
杖八十移獄鎮撫司考掠者四一朝而脫囚籍則於政
事之得失君子小人之消長凡有見聞無不與同心者
思所以挽正及引身以退匿迹於嵁巗深谷之中而民
生之苦病吏治之煩苛軍事之失圖柄臣之誤主身在
局外猶責其友以必言而冀君之一寤蓋君子所性根
<pb:KR4f0045_WYG_004-15b>
於心而不能自已者如此嗚呼莊烈愍帝嗣位於國勢
傾危之日一時忠良雖觸忤憎惡偶有感發未嘗不幡
然易慮而親之任之也然卒之如公如念臺劉公志在
竭忠而窮於効忠之無路如孫文正如盧忠烈志在奮
死而扼於投死之非時皆由媢疾之臣相繼而居腹
心之地其術百變能使東西易面人主自為轉移而不
覺耳如而夫者不能放流乃與之朝夕深言於帷幄雖
當平世猶不能無生亂階况屯難已成之後乎聖人繋
<pb:KR4f0045_WYG_004-16a>
易謂難之解驗在小人之退而於五發之位乎天位者
可不服念哉
　　記百川先生遺¶言
先兄百川先生曰處士則有虚聲鄉鄰親戚則有私毁
譽若民之於上利害切身不謀而同故吏自一命以上
名不虚作人不可以好名相疑已不可怙過而謂民言
不當有合葬其父母及前母者以位次問先生曰神道
尚右而程朱所言皆尚左朱子𦵏其妻存東畔一位則
<pb:KR4f0045_WYG_004-16b>
尚左明矣若三柩同葬依古禮則父當中前母右繼母
左如尊左則父當中而左右易位若父與前母既𦵏父
左則新祔者次於右父右則新祔者次於左又曰周禮
大司樂有享先妣之樂在享先祖之前故鄭康成謂周
以后稷為祖而姜嫄無所配是以特立廟祭之謂之閟
宫斯干之詩曰似續妣祖箋曰妣先妣姜嫄也商頌亦
溯源於有娀皆諸侯不敢祖天子之義以是推之庻子
於生母當别葬韓魏公葬生母胡氏柩退嫡母尺許趙
<pb:KR4f0045_WYG_004-17a>
炳族葬圖説引以為據非古也
　　答問
兄子道永重修南郊漢前將軍闗公廟問曰自書傳以
来至忠大勇英畧蓋世且卓見聖人之道而死於非命
者莫過於公與岳忠武故浩然之氣長震動乎萬世之
人心然公之廟無地無之而忠武之祠則連州比郡或
無一二又公之神常若充滿徧布於宇宙而時見其精
爽其大者示威於戰陣其小者凡有禱問其應如響而
<pb:KR4f0045_WYG_004-17b>
忠武無是也是有説與余應之曰自周衰戰國諸君糜
爛其民至暴秦而生民之類幾盡矣漢髙祖出之於水
火之中治尚寛大有天下者垂四百年自武帝而外桓
靈以前雖有庸君患不及民民之思漢也深則激於公
之忠義者切又東漢之末士大夫多明於義理而重名
節故諸葛武侯遺書搜録而表章之者乃晉氏也其書
所謂賊即時君之祖宗以是觀之則公遇難時魏呉之
士民羣聚而祠之其君臣必見為當然故震動宇宙而
<pb:KR4f0045_WYG_004-18a>
結聚於人心者深固而光昭忠武為秦檜所戕身死而
檜之餘恨猶未解吏民畏檜之威直至檜死乃敢訟言
忠武之寃孝宗朝始得立祠於鄂而屢世相臣奸庸相
繼多主和議偷安以保妻子大率與檜同心故忠武之
義氣雖不沒於人心而祠祀則寥寥焉此事勢之自然
於二公無加損也夫神者依人而行舉億兆人之精神
皆專嚮於公則公之神自隨地而監照之忠武即間有
祠祀未有禱禳祈報者則其神何由與之相應而有所
<pb:KR4f0045_WYG_004-18b>
徵騐哉昔孔子夢見周公不聞堯舜文武並見於夢
則神明之感通由於生人精神之結聚明矣故凡禱
祈於公行汙而所問之事非正者簽辭多不應以其精
神不足以相感召也既以告道永因思此義亦宜存天
壤間乃筆之
　　書王氏三烈女傳後
三烈女傳金壇王若霖志其世父之女二及族姊同時
死土賊倪文炳事也明將亡中原楚蜀已盡燬於流㓂
<pb:KR4f0045_WYG_004-19a>
及愍皇帝殉社稷東南盜賊蜂起長老所傳女子自投
於水火及罵賊而斃於鋒刃者不可勝數女教之盛前
古所未有也蓋自髙皇帝定六宫之禮盡革前代昭儀
充華美人諸號而皆以徳命帝室之女不得再適著於
令典而愍皇帝之殉社稷也后實先之禮教之所漸摩
志氣之所感動蓋有不知其然而然者矣竊嘗歎自古
亂亡之釁不過數端或以權姦或以女寵或以宦寺其
造亂者不過數人或竟得保其首領以殁而使天下忠
<pb:KR4f0045_WYG_004-19b>
臣義士孝子悌弟貞婦烈女無罪而併命於水火盜賊
之間且身死而名傳者千百中無十一焉豈非造物之
不能無憾者哉雖然人之生也莫不有死其能順性命
之理而死者是得全其所受於天者也若晉羊皇后之
富貴康寧雖愚夫豎子皆知為不幸則如三烈女者雖
謂之考終可也用此言之雖與三烈女之死同而泯滅
無聞者亦可以無恨而有或知之則不忍聽其無傳者
吾黨之義也
<pb:KR4f0045_WYG_004-20a>
　　書孝婦魏氏詩後
古者婦於舅姑服期先王稱情以立文所以責其實也
婦之愛舅姑不若子之愛其父母天也茍致愛之實婦
常得子之半不失為孝婦古之時女教修明婦於舅姑
内誠則存乎其人而無敢顯為悖者蓋入室而盥饋以
明婦順三月而後反馬示不當於舅姑而遂逐也終其
身榮辱去留皆視其事舅姑之善否而夫之宜不宜不
與焉惟大為之坊此其所以犯者少也近世士大夫百
<pb:KR4f0045_WYG_004-20b>
行不怍而獨以出妻為醜閭閻化之由是婦行放佚而
無所忌其於舅姑以貌相承而無勃谿之聲者十室無
二三焉况責以誠孝與婦以類己者多而自證子以習
非者衆而相安百行之衰人道之所以不立皆由於此
廣昌何某妻魏氏刲肱求療其姑㡬死其事雖人子為
之亦為過禮而非篤於愛者不能以天下婦順之不修
非絶特之行不足以振之則魏氏之事豈可使無傳與
抑吾觀節孝之過中者自漢以降始有之三代之盛未
<pb:KR4f0045_WYG_004-21a>
之前聞也豈至性反不若後人之篤與蓋道教明而人
皆知夫義之所止也後世人道衰薄天地之性有所壅
遏不流其欝而鍾於一二人者往往發為絶特之行而
不必軌於中道然用以矯枉扶衰則固不可得而議也
魏氏之舅官京師士大夫多為詩歌以美之余因發此
義以質後之人
　　書直𨽻新安張烈婦荆氏行實後
往年或以烈婦荆氏行實視余其兄公張侍御天池所
<pb:KR4f0045_WYG_004-21b>
述也義烈動家人衆視其雉經不敢曲止及見侍御叩
烈婦平生則其佐夫以養母也凡八年而家人不聞其
聲諸嫂皆愛焉其死也嗣子灼幼孩號踊如不欲生嗚
呼柔順者婦人之正也而昔者聖人之繋易也以陽剛
為女徳之賢余嘗見將死而信其婦之必身殉者曰婦
性剛既有成言矣余前知其戾忍而非剛也既而晩節
末路乃有不可道者蓋剛者天徳也天地之氣藹然而
温和者為陽惨然而凛慄者為隂凡婦人之順於舅姑
<pb:KR4f0045_WYG_004-22a>
宜於家人慈於子姓者皆陽明之發也故其變也激而
為義烈其勃谿於舅姑傲狠於娣娰殘刻於僕婢者皆
隂慝之作也故其變也忍為邪惡而不慙夫坤隂之純
也順極而健涵焉故其象為馬其用為永貞而象傳掲
之曰大終余始入京師見宛平張氏女未嫁而死其夫
又其後則長白官爾佳氏飲藥與夫同命聞之審者則
清澗白氏夫死夜自經有氣起室中白如長虹與荆氏
而四矣婦之殉夫辭事多同故於白氏無紀焉兹以與
<pb:KR4f0045_WYG_004-22b>
侍御交具得荆氏之性行而因以悟聖人繫易之由故
總所聞見而並論之以明彰女教且使為人夫者監此
以考婦¶徳而¶¶¶無¶所蔽<md:KR4f0045_SBCK_009-5b>¶焉¶
　　書萬烈婦某氏事¶
烈婦某氏江東巨室婢也妻僕萬某早寡守貞二十年¶
年四十餘會其主以事當與妻謫戍妻泣而謂烈婦曰¶
汝無子女單獨一身能充解脱我俾幼稚有依吾子孫¶
當世祀汝且汝少長吾家主父年七十矣猶汝父也汝
<pb:KR4f0045_WYG_004-23a>
何嫌烈婦曰雖然非禮也固請既而曰吾之生贅也亦<md:KR4f0045_SBCK_009-6a>¶無不可但自當官充解後陸行必異車水行必異舟逆¶
旅必異室抵戍之日吾有以自處矣既行至中途其主¶
忽戲曰汝為吾妻官作之合矣而不同寢處可乎烈婦¶
曰吾以主為父父何所不得老婦人而忍出此言察其¶
主意不悛越日夜中自經死聞者莫不流涕皆曰烈婦¶
之志足悲矣而其初之義則未審焉其諸荀文若之儔¶
與方子曰操之心途之人皆知之文若為之謀主以固
<pb:KR4f0045_WYG_004-23b>
其操柄文若死而操之惡已成矣是猶共剽而終以不¶
取分為義也若烈婦之主身在縲紲垂死之年而忍為¶
大惡則豈烈婦所及料哉烈婦之行也早以死自處矣¶
不得已乃中道而潔其身蓋自信其泥而不滓者也豈<md:KR4f0045_SBCK_009-6b>¶可使與文若同名而不辨哉¶
　　為秦門髙貞女<md:KR4f0045_SBCK_009-8a>¶糾<md:KR4f0045_SBCK_011-3a>¶舉本<md:KR4f0045_SBCK_011-7a>¶引
髙<md:KR4f0045_SBCK_013-11b>¶貞女吾師大理<md:KR4f0045_SBCK_014-10b>¶卿<md:KR4f0045_SBCK_018-12b>¶宛平公同産弟頤侯次女也許嫁¶
秦氏子文照舅姑前殁雍正五年春正月文照死貞女
<pb:KR4f0045_WYG_004-24a>
請衰絰歸秦氏代夫承重事祖姑其父大駭招余陳禮¶
經以喻之志不移遂以二月朔歸秦氏時年二十有二¶
其舅之側室李氏感焉誓守節與貞女同卧起於今六¶
年矣大理兄弟三人惟季有子大理卒家散季又卒其¶
子流滯新樂及頤侯卒繼室暨幼女貧不能自存貞女¶
父黨無一人可倚而其夫之叔父子正持手而食養母¶
畜妻子旁及兄之側室子婦力不能支余嵗時過秦氏<md:KR4f0045_SBCK_018-13a>¶見貞女敝衣菜色或冬無棉而意色常和以安嗚呼天
<pb:KR4f0045_WYG_004-24b>
屬之情秉彝之性惟遘閔凶備危苦而後庻一見之如¶
貞女之守志李氏之慕義子正之窶艱而不棄其親皆¶
人紀所賴以維繫也恨余力不足以振之乃告於友朋¶
及大理之知舊姻親各出其力為舉本付里中士大夫¶
重然諾者主子貸為貞女衣裳綫纊之費終則棺歛焉¶
傳曰人之於天也以道受命若貞女其殆庻幾無負於¶
所受者歟敬而恤之豈惟大理之親舊生徒義不可以¶
茍止哉
<pb:KR4f0045_WYG_004-25a>
　　書髙密單生追述考¶妣遺事後
乾隆六年季春余以兄子之喪病不能興單生作哲緘
致其所述考妣遺事起視之氣結不能終篇念幼隨先<md:KR4f0045_SBCK_018-13b>¶君子播遷隠閔先兄毖余曰此二親之窮於命也而於
我與若之身心則大有造焉在昔堯舜禹湯文武周公
皆遭父子君臣兄弟之變而孔孟亦少孤蓋惟遭變然
後可以見其極故使聖人身之以為萬世之標準焉當
吾之世志行越衆者三人睢州湯潛庵之母為流賊所
<pb:KR4f0045_WYG_004-25b>
膊闗西李中孚之父糜爛於戰塲博野顔習齋父流亡
母改適匍匐萬里始得父墓見異母之妹招魂而歸蓋
功利嗜欲薰鑠流毒於人心者深且固矣非猛藥惡石
不足以攻除故三君子以此各成其艱苦傑特之行生
之考妣羇窮不異於吾親而皆早世則視余更酷矣生
無兄弟自今以徃即速致要津贏資聚以為妻子之光
榮可矣欲雞豚之逮親可再得乎惟¶徳惟義是謂顯揚
然則生之所以自處於兹可早定矣君子之為學也深
<pb:KR4f0045_WYG_004-26a>
其功識猶患淺抗¶其志行猶¶患卑必能志七聖人之道
然後可繼三君子之行毋若余之負所命於兄而混混
以沒世也
　　吕九儀妻夏氏
婦¶¶人居常而早寡者無死道也夫不以良死則義可死
而堂有舅姑室有子或已之父母篤老而無兄弟則其
死也雖當於義而傷於恩蕪湖吕九儀死於仇其妻夏
氏將死之姑止之踰年仇抵死如法夏氏遂修舊業持
<pb:KR4f0045_WYG_004-26b>
門户於今二十年姑既殁二子受室而成家矣其始之
欲就死也義終則不愆於義亦不傷於恩故夏氏之生
也賢其死也¶
　
　
　
　
　<md:KR4f0045_SBCK_019-1a>¶望溪集巻四¶

<pb:KR4f0045_WYG_005-1a>
欽定四庫全書
　望溪集巻五
　　　　　　　　　　翰林院侍講銜方苞撰
　書
　　與閻百詩
昨所論孔子殁子張欲師有若而記載子張死曽子有
母之喪則曽子問一篇皆母在時所講問可正子瞻所
譏於程子之誤宜筆於書至病程朱刪易經字則不敢
<pb:KR4f0045_WYG_005-1b>
不多為反覆蓋專易經字者漢儒之病也程朱所刪易
甚少而皆依於理僕每見周秦以前古書字形與聲近
則衆書所傳多異即一書諸本中亦有增損改易竊歎
古書不可通者多以字訛而人莫能辨也如商書自周
有終酒誥爾尚克羞耉惟君解者支離牽合終不可通
若君與周互易則其義不待詁而明矣蓋篆體二字本
形似也韓退之羅池廟詩乃此方之人惟侯是非按其
前後辭意昭然明白而此以形訛北惟以聲訛為子瞻
<pb:KR4f0045_WYG_005-2a>
不能辨又自為之説而大書深刻焉則其讀書觀理之
不詳可見矣莊子外篇舜將死真冷禹曰不易為遺令
得乎史記封禪書至梁父矣而徳不洽謂梁父非衍可
乎僕嘗自恨寡陋見古書字訛無所證據而不敢擅易
願得博極羣書者以正之故欲化足下之成心而求助
焉非敢以辯翹明惟足下鑒之
　　與孫以寧
昔歸震川嘗自恨足跡不出里閈所見聞無竒節偉行
<pb:KR4f0045_WYG_005-2b>
可紀承命為徴君作傳此吾文所託以増重也敢不竭
其愚心所示羣賢論述皆未得體要蓋其大致不越三
端或詳講學宗指及師¶友淵源或條舉平生義俠之迹
或盛稱門牆廣大海内嚮仰者多此三者皆徴君之末
迹也三者詳而徴君之志事隠矣古之晰於文律者所
載之事必與其人之規模相稱太史公傳陸賈其分奴
婢裝資瑣瑣者皆載焉若蕭曹世家而條舉其治績則
文字雖增十倍不可得而備矣故嘗見義於留侯世¶家
<pb:KR4f0045_WYG_005-3a>
曰留侯所從容與上言天下事甚衆非天下所以存亡
故不著此明示後世綴文之士以虚實詳略之權度也
宋元諸史若市肆簿籍使覽者不能終篇坐此義不講
耳徴君義俠舍楊左之事皆鄉曲自好者所能勉也其
門牆廣大乃度時揣已不敢如孔孟之拒孺悲夷之非
得已也至論學則為書甚具故並弗採著於傳中而虚
言其大略昔歐陽公作尹師魯墓誌至以文自辨而退
之之誌李元賔至今有疑其太略者夫元賔年不及三
<pb:KR4f0045_WYG_005-3b>
十其徳未成業未著而銘辭有曰才髙乎當世而行出
乎古人則外此尚安有可言者乎僕此傳出必有病其
太略者不知往者羣賢所述惟務徴實故事愈詳而義
愈陿今詳者略實者虚而徵君所藴蓄轉似可得之意
言之外他日載之家乘達於史官慎毋以彼而易此惟
足下的然昭晰無惑於羣言是徴君之所賴也於僕之
文無加損焉如别有欲商論者則明以喻之
　　答友
<pb:KR4f0045_WYG_005-4a>
來示乞賢尊表誌或家傳賢尊事迹著見者惟以某事
屈廷議宜别記其事而以本議附焉傳誌非所宜也蓋
諸體之文各有義法表誌尺幅甚狹而詳載本議則臃
腫而不中繩墨若約略翦截俾情事不詳則後之人無
所取鑒而當日忘身家以排廷議之義亦不可得而見
矣國語齊姜語晉公子重耳凡數百言而春秋傳以兩
言代之蓋一國之語可詳也傳春秋總重耳出亡之迹
而獨詳於此則義無取今試以姜語備入傳中其前後
<pb:KR4f0045_WYG_005-4b>
尚能自運掉乎世傳國語亦邱明所述觀此可得其營
度為文之意也家傳非古也必阨窮隠約國史所不列
文章之士乃私録而傳之獨宋范文正公范蜀公有家
傳而為之者張唐英司馬温公耳此兩人故非文家於
文律或未審若八家則無為達官私立傳者韓退之傳
陸贄陽城¶載順宗實録順宗在位未踰年而以贄與城
之傳附焉非所安也而退之以附焉者以附實録之不
安尚不若入私集之必不可也以是裁之必别記其事
<pb:KR4f0045_WYG_005-5a>
具載羣議以俟史氏之採擇於義法乃安凡此類唐宋
雜家多不講有明諸公亦習而不察足下審思而詳論
之則知非僕之臆説也
　　與翁止園
苞白止園足下僕晩交得吾子心目間未嘗敢以今人
相視及遘禍所以憫其顛危開以理義者皆不背於所
期是吾子所以交僕之道巳至也有疑焉而不以問則
於吾子之交為不稱故敢暴其愚心近聞吾子與親戚
<pb:KR4f0045_WYG_005-5b>
以錐刀生隙嘖有煩言布流朋齒雖告者同辭僕堅然
信其無有然蘇子有言人必貪財也而後人疑其盜必
好色也而後人疑其淫母吾子之夙昔尚有不能大信
於彼人者乎僕往在京師見時輩有公為媟嬻者青陽
徐詒孫曰若無害彼不知其不善而為之也吾儕有此
則天厭之矣昔叔孫豹以庚宗之宿致餒死叔向娶於
巫臣氏而滅其宗蓋修飭之君子不獨人責之天亦責
之詒孫之言可謂究知天人之故者也僕自遘禍永思
<pb:KR4f0045_WYG_005-6a>
前愆其惡之形於聲動於事者無㡬也而遂至此極者
既將以士君子為祈嚮而幽獨中時不能自灑濯故為
鬼神所不宥吾子髙行清徳豈惟信於朋友雖鄉里間
愚無知者猶歎羡焉然則子之行身其慎矣哉僕又聞
古人之有朋友其患難而相急通顯而相致皆末務也
察其本義蓋以勸善規過為先僕自與人交雖素相親
信者苟一行此必造怒而逢尤僕每以自傷然未敢以
忖吾子於前所聞既信吾子之必不然於後所陳又信
<pb:KR4f0045_WYG_005-6b>
吾子必心知其然是以敢悉布之
　　與李剛主書
九月中自塞上歸附書相問而息耗久不至仲冬望後
二日或致函封發之則太夫人行述也呼兒章讀之篇
終而郎君長人之狀附焉驚痛不能夕食太夫人耄而
考終在仁孝者猶難為懐况重以長人之夭枉乎此子
天民之秀非獨李氏所恃賴也僕不能自解豈能為吾
兄解然有區區而欲言者言之則非其時而重傷吾兄
<pb:KR4f0045_WYG_005-7a>
之意不言則於交友之道為不忠是以敢終布之易曰
洊雷震君子以恐懼修省僕平生所遭骨□閔凶殆人
理所無悲憂危蹙中每自念性資迫隘語言輕肆與不
祥之氣實有相感召之理以吾兄之徳行醇懿而衰暮
罹此語天之道有不當然者竊疑吾兄承習齋顔氏之
學著書多訾謷朱子習齋之自異於朱子者不過諸經
義疏與設教之條目耳性命倫常之大原豈有二哉此
如張夏論交曽言議禮各持所見而不害其並為孔子
<pb:KR4f0045_WYG_005-7b>
之徒也安用相詆訾哉記曰人者天地之心孔孟以後
心與天地相似而足稱斯言者舍程朱而誰與若毁其
道是謂&KR0439;天地之心其為天之所不祐决矣故自陽明
以來凡極詆朱子者多絶世不祀僕所見聞具可指數
若習齋西河又吾兄所目擊也僕自今年來食飲益衰
塞外早寒得上氣疾㡬死者再焉恐一旦委溝壑則終
無以此聞於左右者是僕負吾兄夙昔相愛重之誼而
死有餘責也昔泰伯無子伯魚早喪况吾兄子姓甚殷
<pb:KR4f0045_WYG_005-8a>
固知所陳理弱情鄙不足移有道者之慮然君子省身
不厭其詳論古不嫌其恕倘鑒愚誠取平生所述訾謷
朱子之語一切薙芟而直抒已見以共明孔子之道則
僕之言雖不當而在吾兄為徳盛而禮恭所補豈淺小
哉聞太夫人既祔葬僕身拘綴兒章疹後不可以風將
使獻嵗赴弔先此代唁并呈長人哀辭其遺腹若天幸
男也則速以報我臨簡哽咽不盡欲言
　　與鄂少保論修三禮
<pb:KR4f0045_WYG_005-8b>
三禮自注疏而外羣儒解説無多所難者辨注之誤芟
疏之繁抉經記所以云之意以發前儒未發之覆耳故
僕始議人刪三經注疏各一篇擇其用功深者各一人
主刪一經注疏¶一人佐之餘人分採各家之説交錯以
徧然後衆説無匿美而去取詳略可通貫於全經爾時
公即手書以示諸君子而應者甚稀其後王學士分主
儀禮甘司馬主戴記更立條例計人數俾各纂數篇僕
為言人之意見各殊所學淺深亦異分操割裂則一經
<pb:KR4f0045_WYG_005-9a>
中脈絡且不能流通而况三經之参互相抵者乎去取
詳略之大凡且不能畫一而况别擇之精粗刪剟之當
否乎衆皆黙然僕曾以告公未見宣布退而思曰豈謂
吾¶不宜越畔而耘哉用是不敢固争今更以儀禮相屬
雖已成之例難以改更而後此規模豈可更不早定夫
周官注疏及訂義刪翼諸本皆僕所㸃定也其未定者
獨永樂大典中所録取耳¶分纂二三君子皆用功多年
私心竊謂庻㡬乎可畫一矣及各成數¶冊比類而参挍
<pb:KR4f0045_WYG_005-9b>
之雖大體不失而去取詳略意見多<md:KR4f0045_SBCK_019-1b>¶殊分剟屬聫措注
亦異僕與鍾君晼反覆討論以求其貫通所費日力㡬
與特著一書等觀此則儀禮戴記注疏及各家之説樊
然殽亂而宿無定本者其端緒之難理殆有甚於斯矣
李侍講南還既以潘進士嗣事則未竟之書宜以相付
但僕見士友間留心於是經者甚少望公面詢潘君暨
姚徴士擇定一人俾速就功役俟稿本既就僕當手訂
一篇並作按語就中擇能者一二人依式討論俾彼此
<pb:KR4f0045_WYG_005-10a>
不相抵若周官卒業衰病之身尚留人世自當與諸君
子早夜孜孜不敢畏難而志怠也
　　與鄂少保論䘮服注疏之誤
河間獻王所得邦國禮自漢不能用至唐而亡孔¶賈作
疏惟宗鄭注後儒遵守於喪禮之大經承誤而不知其
非者約有數端猶幸其綱領尚存於春官司服而散見
諸官者一一可徴参以儀禮戴記其謬¶悠可得而正也
一則以儀禮喪服齊衰三月章曰庻人為國君遂謂圻
<pb:KR4f0045_WYG_005-10b>
外之民為天子無服不知曰國君者以明大夫君則其
臣¶有服而民無¶服耳&KR0270;天之下皆天子之民也諸侯為
天子牧民則民為之服而况天子乎康成既誤謂無服
故注檀弓篇¶遂云三月¶¶天下服専指侯國大夫服繐衰
而言獨不思文承國中男女服之後則謂天下之民明
矣使服者惟侯國之大夫則宜特文以見之而漫曰天
下服使習其讀者第知天下之民皆服而不知服者惟
侯國之大夫記禮者不宜若是之憒憒也喪期之變自
<pb:KR4f0045_WYG_005-11a>
漢文帝始詔曰令到出臨三日皆釋服毋禁娶婦嫁女
祠祀飲酒食肉則漢文帝以前天下之民皆齊衰三月
不得嫁娶祠祀飲酒食肉無疑矣一則謂公卿大夫士
之妻為王齊衰期於后無服侯國之命婦於夫人亦然
蓋因喪服無明文黄氏榦臣為君服圖亦未叙列耳然
司服職曰為天王斬衰為后齊衰而昏義申之曰服父
之義也服母之義也公卿大夫士視后猶母為后服母
之服而其妻則無服可乎古者嫂叔無服而於娣姒則
<pb:KR4f0045_WYG_005-11b>
以同室而生小功之親外命婦為王服而於后轉無服
可乎周官凡稱大喪皆謂王后也内宰凡喪事佐后治
外内命婦正其服位肆師大喪令外内命婦序哭春官
世婦大喪比外内命婦之朝暮哭者内司服於九嬪世
婦外别共凡命婦之喪衰正謂公卿大夫之妻耳可以
後儒無稽之言而廢周公之典法哉儀禮不杖期章曰
為夫之君蓋以婦人為君且有服則后夫人不待言耳
禮經中文略而義該者如此類甚多則外命婦於后夫
<pb:KR4f0045_WYG_005-12a>
人並不杖期無疑也一則據儀禮繐衰七月謂諸侯之
大夫以時接見於天子故有服而士無服不知繐衰在
大功之下小功之上大夫服此則士正服小功無疑矣
即如此職於大夫曰其喪服加以大功小功於士曰亦
如之遂據此謂士無緦服可乎若以接見天子為義則
諸侯之大夫固有未達於王朝者有雖聘頫而不得接
見天子者小行人職大客則儐小客則受其幣而聴其
辭是也諸侯之士有従君而達於王朝且任之以事者
<pb:KR4f0045_WYG_005-12b>
掌客職凡介行人宰史皆有牢象胥職王之大事諸侯
次事卿次事大夫次事上士下事庻子是也且使従君
朝覲適遭大喪卿大夫皆繐衰庻人縞素而士獨服吉
可乎程朱治經多盡屏漢儒之説者以折衷義理而决
不可通故也羣儒曲護舊説亦約有數端一則謂庻人
為國君齊衰又為天子齊衰則為二統而例以為人後
者為其本生父母不知為人後者服雖有降而無絶也
若圻外之民無服則竟絶之於天子矣况民為國君非
<pb:KR4f0045_WYG_005-13a>
為人後之比太宰職以九兩繫邦國之民一曰牧以地
得民則雖諸侯不過為天子繫屬此民與師長主友之
屬等耳故侯國有災移民通財舍禁弛力薄征緩刑必
待大司徒之令大宗伯以荒禮哀凶札以弔禮哀禍烖
以禬禮哀圍敗以恤禮哀冦亂小行人所至之國札喪
則令賻補凶荒則令賙委師役則令禞禬皆所以救民
之死病也天子保民如子而民戴之如父母一旦天崩
地坼而不為數月之服不惟義不可以苟止而情亦不
<pb:KR4f0045_WYG_005-13b>
能苟安如以二統為嫌則男子為父斬衰又為君斬衰
婦人為夫三年而夫在又為長子三年亦為二統矣毋
乃害義傷教而不即於人心乎一則謂婦人之従服必
降於夫夫為后齊衰期妻不冝同獨不思父在為母期
而婦為姑亦期婦為舅姑同服期而不問子之斬與齊
則外命婦為王后君夫人同服期而不問夫之斬與齊
王后之喪外命婦之喪衰哭位備見於諸官而可以臆
説亂之乎一則謂諸侯之大夫既降為繐衰不冝庻人
<pb:KR4f0045_WYG_005-14a>
轉承以齊衰不知服之輕重義各有當大夫之降為繐
衰以不得上比於王臣耳若民則天子之民義無所嫌
故期以三月而齊衰不降猶旁服有大功小功而世適
之於髙曾並齊衰三月也禮以義起而緣人情學者反
求其本則於一曲之説昭然若發矇矣
　凡作事一節簡錯象胥職宜為小行人職文(自記/)
　　與來學圃
吾友舉用方自代朋友之交君臣之義並見於斯可以
<pb:KR4f0045_WYG_005-14b>
風世砥俗但大臣為國求賢尤貴得之山林草野疎逺
卑冗中以其登進之道甚難而真賢往往伏匿於此也
若惟求之於平生久故聲績夙著之人則其塗隘矣萬
一
聖主命以旁招俊乂列於庻位將何以應哉抑又聞當
官守道固貴於堅而察言服善尤貴於勇前世正直君
子自謂無私固執已見或偏聽小人先入之言雖有灼
見事理以正議相規者反視為浮言而聴之藐藐其後
<pb:KR4f0045_WYG_005-15a>
情見勢屈誤國事犯清議而百口無以自明者多矣必
如季路之聞過則喜諸葛亮之諄戒屬吏勤攻已過然
後能用天下之耳目以為聰明盡天下之材力以恢功
業吾友此時正宜用力於此且與二三同志者交相朂
時相警也餘不贅
　　與吕宗華
仲春使歸一札想已徹僕曩者妄刪崑山徐氏所刻宋
元經解嘗為吾兄略言之而未悉也是書巻帙既多非
<pb:KR4f0045_WYG_005-15b>
數十金不可購逺¶方寒士有終其身不得一寓目者矣
有或致之觀之不能徧也有或徧之茫洋而未知所擇
也僕幸童稚時¶先君¶子口授經文少長¶先<md:KR4f0045_SBCK_019-2b>¶兄為¶¶¶講¶注疏
大全擇其是而辨其疑凡易之體象春秋之義例詩之
諷喻尚書周官禮記之訓詁先儒所已云者皆粗能記
憶藉是為基故是編之刪雖不敢確然自信然大醇而
不收甚駁而妄取者則鮮矣僕始従事於斯以為一家
之説未徧則理或有遺而心弗能饜也雖至膚庸甚者
<pb:KR4f0045_WYG_005-16a>
支離謬悠而一語未詳終不敢決棄焉及徧一經然後
知三數大儒而外學有條理者不過數家而就此數家
之中實能脱去舊説而與聖人之心相接者蓋亦無㡬
因復自惜假而用此日力以玩索經之本文¶其所得必
有過此者然積疑之義未安之詁發書終巻必一二得<md:KR4f0045_SBCK_019-4a>¶焉¶則又治經者所不可廢也自惟取道之艱思竭不肖¶
之心力以為後學資藉俾得参伍衆説而深探其本源
遂過不自量而妄刪¶焉矻矻於車船奔迫人事叢¶雜中
<pb:KR4f0045_WYG_005-16b>
蓋¶¶¶二十餘年而後諸經之説粗畢惜方刪取時計此生
不能更周覽凡可有可無之説多過而存之又宋元諸
儒文字繁委頗有數語可盡而散漫至千百言者皆未
暇泠汰兩年以來衰病日深大懼此業不卒將抱終古
之恨欲於南中招學子數人編而録之次第郵致更加
討論排纂成書而量其程期役必浹嵗計所訾給嵗必
百金朋游間近有一二人為倡而苦無繼之者是書之
成豈惟蒙者二十餘年日力所耗竭哉實數百年儒先
<pb:KR4f0045_WYG_005-17a>
精神所併注也果能卒業異日遇有力者傳而布之俾
承學之士苦于崑山原刻之難致與觀之而難徧者一
旦饜足其心而省其功力之十八其為踴躍當何如又
况支離謬悠之説始學無主多見謂新竒或棄周行趨
邪徑以自投於荆棘賊經侮聖日蔓以延廓而清之以
為斯道之閑所闗豈淺小哉此僕區區所以重惜其無
傳也然是書不難於異日之傳布而難於目前之編録
衰疾之身懼且不能待矣吾兄家故貧洗手奉職自無
<pb:KR4f0045_WYG_005-17b>
力以及此然此宇宙間一公事也凡辨書名有心有目
者皆與有責焉惟宿留斯言苟遇其人則誠告之或有
自逺而相應者與僕與吾兄非世俗之好也餘生之事
惟兹為急是以敢切布之
　　答楊星亭
雜記父為長子杖則其子不以杖即位小記父不主庻
子之喪則孫以杖即位可也庻子有對適以為義者冢
子未食而見適子庻子已食而見是也若為喪主及主
<pb:KR4f0045_WYG_005-18a>
子之喪則衆適皆稱庻子小記庻子不繼祖禰庻子不
為長子三年是也父宗子也而主長子之喪則義起於
祖若父之正體者也父衆子也而主長子之喪則義起
於子與孫之傳重者也若以衆子之貴而主焉則輕正
體傳重之義而傷衆子未貴者之恩或以奔䘮記所云
而謂衆子之喪皆父主之則未知所云乃衆子之成人
而未室受室而無子者禮以窮而變耳(記曰凡喪父在/父為主父沒兄)
(弟同居各主其喪親同長/者主之不同親者主之)衆子無子而尊行異爵之弔
<pb:KR4f0045_WYG_005-18b>
賔至非父主之而誰主耶父沒矣無子者之喪非兄弟
主之而誰主耶其特制同居為主之禮者蓋慮兄弟衆
多或徙家於異國或同國而異居或逺出而不返必待
異居之長適來主其喪則事有不舉而時不可待故以
權制俾同居者主之所以便人情而達禮事耳如鄭氏
所詁(鄭注各為其妻/子之喪為主也)則曰父沒各主其私喪可矣兄弟
同居之文不亦贅乎各主其喪之文不亦曖昧而不可
别白矣乎孔氏不知以有子無子為别而以同宫異宫
<pb:KR4f0045_WYG_005-19a>
為斷益誤矣衆子而有子雖父在固其子主之矣又何
親同長者主之不同親者主之之云耶如無子也雖異
宫非父為之主而誰屬耶幼季衆子也而有子父不宜
主其喪望以此正告之訃辭與式則詢諸其鄉之長老
君子行禮不求變俗大體既正則細者姑従其國故可
也
　　答程夔州
散體文惟記難撰結論辨書疏有所言之事誌傳表狀
<pb:KR4f0045_WYG_005-19b>
則行誼顯然惟記無質榦可立徒具工築興作之程期
殿觀樓臺之位置雷同鋪序使覽者厭倦甚無謂也故
昌黎作記多緣情事為波瀾永叔介甫則别求義理以
寓襟抱柳子厚惟記山水刻雕衆形能移人之情至監
察使四門助教武功縣丞㕔壁諸記則皆世俗人語言
意思援古證今指事措語每題皆有現成文字一篇不
假思索是以北宋文家於唐多稱韓李而不及柳氏也
凡為學佛者傳記用佛氏語則不雅子厚子瞻皆以兹
<pb:KR4f0045_WYG_005-20a>
自瑕至明錢謙益則如涕唾之令人□矣豈惟佛説即
宋五子講學口語亦不宜入散體文司馬氏所謂言不
雅馴也寄來二作皆不苟所薙芟數語乃時人所謂大
好者他日當面析之此雖小術失其傳者七百年吾衰
甚矣兒章粗知其體要不幸中道殂賢其朂哉
　　答程起生
足下以周易要論相質數年矣而未敢為序非故難之
也余成童為科舉之學即治周易自漢唐至元明言理
<pb:KR4f0045_WYG_005-20b>
言象數之書未¶有不經於目者就其近正者不過據聖
人所繫之辭隨文解意而謂其理如是其取象如是至
所以取是象繫是辭確乎能見其根源者百不一二得
焉故學之㡬二十年於前儒所已言一一¶皆能記憶而
反之於心則概乎未有所明乃舍是而治春秋周官以
春秋比事屬辭五官各有倫序可依類以求而互相證
也其後¶與<md:KR4f0045_SBCK_019-5a>¶安溪李文貞公論易至乾坤之二爻歸妹之
初九六五始灼見聖人繫辭取象之本義確乎其不可
<pb:KR4f0045_WYG_005-21a>
易(見周易/觀彖)而余於朱子所疑於渙之六四亦若微有得
焉(卦自否來下三隂為小人之朋六上居四而成渙則/小人之羣散矣當否之時國疵民病藴積如邱山一)
(旦小人之羣散則凡此者皆渙然氷釋其功效非尋常/思議所及也故諸爻惟此為大吉正彖傳所謂剛來而)
(不窮柔得位乎外而上/同也故四為渙主爻)乃知卦爻之辭皆有確乎不可
易者特後儒之心智弗能貫徹焉耳足下嘗言學易者
果明於隂陽剛柔徳位之當否而協諸本卦之時義則
亦可以得其比例文貞易通論已略見此義而要論中
所開闡又多通論所未及惜乎不得使文貞見之也昔
<pb:KR4f0045_WYG_005-21b>
余以易叩文貞輙有以開余而余不能有開於文貞文
貞以春秋周官叩余亦時有以開文貞而文貞之開余
者則少假而足下得與文貞面相質覆之所發必更多
惜乎並世以生而不得一遇也若天假¶余年而於易終
有所明當為足下序之<md:KR4f0045_SBCK_019-5b>¶　¶　與¶萬季野先生書
僕性資愚鈍不篤於時抱章句無用之學倔强塵埃中
是以言拙而衆疑身屯而道塞獨足下觀其文章察其
<pb:KR4f0045_WYG_005-22a>
志&KR0208;以謂並世中明道覺民之事將有賴焉此古豪傑
賢人不敢以自任者昧劣如某力豈足以赴其所志耶
某於世士所好聲華棄猶泥滓然辱足下之相推則非
惟自幸而又加怵焉蓋有道君子重其人則責之倍嚴
使僕學不殖而落行不植而欹足下將有不得於心者
此僕所以每誦知已之言而忻與惕幷也蓋甞以古人
之道黙自忖省其無所待而能自必者獨先明諸心為
善不為惡而已至欲體道以得其身非極學問思辨之
<pb:KR4f0045_WYG_005-22b>
功所謂篤行者終無本統僕先世雖世宦達以亂離焚
剽去其鄉縣轉徙六棠荒谷之間生而飢寒雜牧豎朝
夕蘇茅汲井以治饔飱未能專一幼學優游浸潤於先
王之遺經及少長則已操筆墨奔走四方以謀衣食或
與童蒙鈎章畫句噭譟嚘嚶或應事與俗下人語言終
日昏昏憊精苦神其得掃除塵事發書翻覆者日不及
一二時古之謀道者雖所得於天至厚然其為學必專
且勤久而後成故子曰發憤忘食其學易也曰假我數
<pb:KR4f0045_WYG_005-23a>
年今僕智識下古人千百而用功乃不得十一如乘敝
車罷牛道長塗曲囏絶險又值樛枝盤根絓其縿而闗
其軸不亦難乎以此知士有志於古人之道不獨既成
而行有命其成與否亦天所命也然行之以不息要之
以至死其有得於身與有得於後則吾不敢知南歸後
踪跡具與崑繩書幸索觀時賜音耗以當講問吾之望
也
　　答禮館諸君子
<pb:KR4f0045_WYG_005-23b>
殷同饗燕之説二三君子重以為疑旁引互証懼來者
之瑕疵誠意感人而終有未帖於愚心者蓋辨其所従
生而推之以至於所終極則前儒所云胥無當於事理
之實也夫殷同所施者何政哉即巡守殷國削黜流討
加地進律之政耳(六典既施每嵗正月又和而布之於/邦國舍巡守别無特施於天下之政)
唐虞五載一巡守至周而易以十有二年六服再朝更
不親巡以考其所述之職則時過人亡有無所施其黜
陟誅賞而遺憾於民心者矣先王卜征五年而嵗習其
<pb:KR4f0045_WYG_005-24a>
祥祥習則行不習則增修徳而改卜是雖以十有二年
為期而是年不行次年可更卜也(既可改卜無為徧徴/天下之諸侯如謂六)
(服殷同可又遲十有二年/而後巡守則更無是理)其或王既篤老若嗣王冲幼
又或大親衰疾不可久離必酌徴州伯卒正連帥之忠
誠可倚威徳夙彰者州各數人以諮謀而發命焉如舜
攝位而咨十有二牧武王克商徴九牧之君登豳阜以
望商邑其事蓋曠世一見而禮必絶殊若一嵗而徧徴
六服之諸侯一時而盡空一方之君長則決知其無是
<pb:KR4f0045_WYG_005-24b>
也由是言之殷同於方嶽而施其政乃巡守之常經其
間舉於王都則循用祀方明將幣禮賔發命於壇宫之
禮節耳若饗必於廟燕必於寢則朝覲宗遇之禮宜然
而於會同勢不能行姑就時會言之方各數州州分五
等所徴各四三人而廟堂已不能容矣又况殷同徧徴
九州之侯伯乎且饗於廟中獻酬各有數以次相及日
不過四三人蓋兼旬而莫之能徧焉凡禮賔客在野在
外則殺禮司儀之職為壇三成公於上等侯伯於中等
<pb:KR4f0045_WYG_005-25a>
子男於下等其將幣亦如之其禮亦如之則所謂禮者
祼酢饗燕無不該也昭昭然矣(大行人職上公將幣王/禮再祼而酢饗禮九獻)
(食禮九舉出入五積三問三勞則王禮備色衆禮明矣/注於此經禮亦如之獨舉祼酢不知何據後儒疑將幣)
(祼酢在壇饗燕仍反國中而/於廟於寢其蔽實由於此)祼可壇則饗亦可壇祼各
於其等可同時而卒事則饗各於其等亦可終日而卒
事野外殺禮兹其尤著者也饗則各於其壇之等燕則
并升於壇之堂胡為其不可與二三君子堅持舊説不
過謂饗燕乃宫室中事不宜行於野外耳夫祼酢之禮
<pb:KR4f0045_WYG_005-25b>
重於饗燕而或可或不可不識其所以異者何也抑謂
饗燕則有牲俎而異於祼酢乎然牲俎可於壇薦方明
而獨不可以獻賔客又不識其所以異者何也况掌舍
之職專主會同其設壇壝之等以待將幣祼酢則設帷
宫以待饗燕明矣幕人之共帷幕掌次之張大次小次
皆曰會同又其明徴也(帷四周以為宫幕其上以為蔽/張大次使羣聚以待事張小次)
(使各就以暫休將幣/及祼酢時無所用之)見於春秋傳者襄王饗晉侯於衡
雍猶可云既作王宫宋公享晉侯於楚邱晉侯宴魯侯
<pb:KR4f0045_WYG_005-26a>
於河上鄭伯享趙孟于垂隴不於壇壝帷宫安所得廟
寢哉至於犧象不出門嘉樂不野合則有為而云然也
周公舊典本無諸侯私為會盟而饗燕於國外之禮故
假是以沮齊侯耳天子巡守殷國首舉柴望征伐所至
則有類造上帝封於大神祭兵於山川之禮禮樂之器
或具於方嶽之明堂或載於主車之前後必然而無疑
者也淮水之詩鼓鐘瑟琴笙磬俱備宋公道享晉侯而
舞桑林况天子之巡守軍旅會同乎蒙者所見如此而
<pb:KR4f0045_WYG_005-26b>
未敢備載於承修之書以二三君子尚不能無疑安望
衆人之咸喻哉禮經殘缺久矣申之會子産向戌獻合
諸侯之禮六而楚人無一見焉則會同之禮與朝覲絶
殊者多矣河間獻王所得邦國禮五十六篇盡亡而諸
君子專據侯國僅存之聘燕漢儒臆決之説傳記雜出
之言而曰若者必禮之所無(壇宫不可饗燕禮器不出/門野外不合樂之類是也)
若者必禮之所有(十有二年王不巡守則徧召六服之/諸侯受幣祼酢於郊壇仍反國中而)
(饗於廟燕/於寢是也)不亦汰乎願諸君子一以事理之實求之而
<pb:KR4f0045_WYG_005-27a>
母桎於舊説也
　　與程若韓
來示欲於誌有所增此未達於文之義法也昔王介甫
誌錢思公母以思公登甲科為不足道况瑣瑣者乎此
文乃用歐公法若叅以退之介甫法尚可損三之一假
而周秦人為之則存者十二三耳此中出入離合足下
當能辨之足下喜誦歐公文試思所熟者王恭武杜祁
公諸誌乎抑黄夢升張子野諸誌乎然則在文言文雖
<pb:KR4f0045_WYG_005-27b>
功徳之崇不若情辭之動人心目也而况職事族姻之
纎悉乎夫文未有繁而能工者如煎金錫麤礦去然後
黑濁之氣竭而光潤生史記漢書長篇乃事之體本大
非按節而分寸之不遺也前文曾更削減所謂叅用介
甫法者以通體近北宋人不能更進於古今并附覽幸
以解其蔽必欲增之則置此而别求能者可也
　論
　　周公論
<pb:KR4f0045_WYG_005-28a>
劉子古塘問於余曰周公不以東征屬二公而親加刃
於管叔何也余曰是乃所以為周公也明知管叔之當
誅而假手於二公是飾於外以避其名也觀後世亂臣
賊子必假手於他人或賣而誅之以塞衆口則周公之
純乎天理可見矣蓋天理不可以為偽且以昭萬世之
人紀使知大義滅親雖弟可加刃於其兄(石碏殺其子/厚蓋援周公)
(之義以自/決者也)又以明居位而不能討亂則與之同罪孔子
作春秋於隠之大夫而臣於桓桓之大夫而死於莊閔
<pb:KR4f0045_WYG_005-28b>
之世者皆不書其卒以示皆有可誅之罪也(董史書趙/盾弑其君)
(蓋用周公/之典法)然觀鴟鴞之詩早已歎育子之閔斯¶則終公
之身長隠痛乎文考文母之恩勤而惄然無以自解蓋
討賊之義(春秋於倡亂而未成者皆以/討賊之辭書良霄欒盈是也)與哀兄之仁固
並行而不相悖也古塘復問曰以周公之聖暴師三年
而僅乃克奄何也曰此時也勢也武王徴九牧之君登
豳阜以望商邑已憂未定天保而夜不能寐及三叔流
言武庚誕紀其序凡羞行暴徳逸徳之人皆乘時而思
<pb:KR4f0045_WYG_005-29a>
逞雖有善類亦追念殷先王之舊徳而不能忘當是時
非大動以威不能革也故滅國至於五十之多非誠服
其心不能久而安也故破斧缺斨之後衮衣繡裳駐大
師於徐兖之間俾東夏無搖心然後徐察其鄉順者而
教告之取其不迪者而戰要囚之周防如兕虎撫育如
嬰兒至班師之日東人以公歸不復為悲則奄雖屈强
無與同惡矣故討其君而罰不及民分其族姓以𨽻兄
弟之邦遷其尤桀驁者於新邑而身拊循焉所以久安
<pb:KR4f0045_WYG_005-29b>
而無後患也匪特此也形勝者守國之末務而聖人亦
不廢當武王克商之初即定周居於洛邑周召卒營之
以為蒐狩會同之地良以雍州雖固而逺於東夏難以
臨制諸侯故宅土中陳祀許蔡國其南虞虢韓魏晉燕
國其北齊魯國其東宋衛夾河而居非王室之周親即
三恪太嶽之裔胄開國之股肱蓋懲於鬼方之叛殷萊
夷之争齊而早為盤石苞桑之固也故周之衰卒賴四
方諸侯艱難守禦以延共主之虚名者垂六百年蓋時
<pb:KR4f0045_WYG_005-30a>
勢不可以私智矯形勝不必以武功争惟聖人能以道
揆而不失其時義以安宗社以奠生民則仍天理所運
用也古塘曰㫖哉由前之説則知聖人一循乎天理而
無不可處之事變由後之説則知聖人深察乎世變而
所以御之者仍不越於道揆前世之尚論者未嘗及此
後之君子宜有聞焉退而正於吾兄百川亦曰然乃叙
而録之
　　漢髙帝論
<pb:KR4f0045_WYG_005-30b>
二帝三王之治盪滅而無遺雖秦首惡亦漢髙帝之過
也方是時古法雖廢而易興也俗變猶近而易返也文
獻雖微而未盡亡也天下若熬若焦同心以苦秦法則
教易行政易革也而髙帝乃一仍秦故漢氏之子孫循
而習之垂四百年不特君狎其政民亦安其俗矣而後
此復何望哉古聖人之有天下也若承重負行畏途而
懼於不勝至於秦則用天下以恣睢而專務自慊於上
秦皇帝縦觀髙帝曰大丈夫當如此矣及叔孫通定朝
<pb:KR4f0045_WYG_005-31a>
儀乃曰吾今而知皇帝之貴則其所見去秦皇帝蓋一
間耳傳曰古之欲明明徳於天下者必先格物致知正
心誠意以修其身是乃二帝三王之學孔氏之徒由詩
書所稱推尋而得之者也總而計之惟有虞氏以元徳
升聞而登天位其餘非天子之子則繼世之侯伯生有
聖徳童而預教而學之為君師者且數十年故其所以
治天下國家者能一循乎天理之自然而無所矯拂也
後世開創之君大抵奮迹於干戈擾攘之中任威權騁
<pb:KR4f0045_WYG_005-31b>
謀詐以得其志雖有聖賢者出驟而語之以二帝三王
之道亦安能一旦盡棄其所知所能而由其所不習哉
自漢髙以後比次諸君其性資可與復古者惟光武為
近而下無名世諸葛亮之才㡬矣乃﨑嶇於亂亡之餘
使亮與光武並世而相遭庻乎其猶有望也與
　　漢文帝論
三王以降論君徳者必首漢文非其治功有不可及也
自晉魏及五季雖亂臣盜賊闇奸天位皆泰然自任而
<pb:KR4f0045_WYG_005-32a>
不疑故用天下以恣睢而無所畏忌文帝則幽隠之中
常若不足以當此而懼於不終此即大禹一夫勝予成
湯慄慄危懼之心也世徒見其奉身之儉接下之恭臨
民之簡以為黄老之學則然不知正自視缺然之心之
所發耳然文帝用此治術亦安於淺近苟可以為而止
其聞張季之論猶曰卑之毋髙蓋謂興先王之道以明
民非已所能任也孔子曰子産猶衆人之母也能¶食之
而不能教也書曰¶周公師保萬民若文帝者能保之而
<pb:KR4f0045_WYG_005-32b>
不能師也夫是乃雜於黄老之病矣夫
　　蜀漢後主論
昔成湯之世伐夏救民皆伊尹主之而湯若無所事也
周武王之世勘亂致治皆周公主之而武王若無所事
也蓋大有為之君苟得其人常以國事推之而已不與
故無牽制之患而功可成大有為之臣必度其君之能
是而後以身任焉故無拂志之行而言可復亡國之君
若劉後主者其為世詬厲也久矣而有合於聖人之道
<pb:KR4f0045_WYG_005-33a>
一焉則任賢勿貳是也其奉先主之遺命也一以國事
推之孔明而已不與世猶曰以師保受寄託威望信於
國人故不敢貳也然孔明既殁而奉其遺言以任蔣琬
董允者一如受命於先主及琬與允殁然後以軍事屬
姜維而維亦孔明所識任也夫孔明之歿其年乃五十
有四耳使天假之年而得乘司馬氏君臣之瑕釁雖北
定中原可也即琬與允不相繼以殁亦長保蜀漢可也
然則蜀之亡會漢祚之當終耳豈後主有必亡之道哉
<pb:KR4f0045_WYG_005-33b>
抑觀先主之敗于呉也孔明曰法孝直若在必能制主
上東行是孔明之志有不能行于先主也而於後主則
無不可行嗚呼使置後主之他行而獨舉其任孔明者
以衡君徳則太甲成王當之有愧色矣
　此河間王君振聲之説也君子表微觀管子將死之
　言桓公猶背焉則信乎後主為不可及也(自記/)
　　灌嬰論
漢之再世諸吕作難定天下安劉氏者嬰也而議者推
<pb:KR4f0045_WYG_005-34a>
功於平勃誤矣<md:KR4f0045_SBCK_019-6a>¶平為丞相聴邪謀以南北軍屬産禄使
勃有將之名而無其實久矣一旦變起倉卒而勃不得
入於軍則平已智盡而能索矣鄉使紿説不行矯節而
謀洩平勃有相牽而就縛耳如産禄何前古用此以敗
國殄身者衆矣平勃之事幸而集則嬰為之權藉也吕
氏雖三王懸國千里外無一夫之援而諸侯合従西鄉
空國兵以授嬰當是時吕氏所恃者嬰耳而嬰頓兵滎
陽與諸侯連和以待其變是猶孤豚局於圈檻而虎扼
<pb:KR4f0045_WYG_005-34b>
其外也吕氏心孤故酈寄之謀得入而公卿吏士曉然
知産禄之將傾同心於踣之故矯節閉殿莫敢齟齬以
生得失譬之於射勃矢而嬰弦機也鄉使吕禄自出以
當齊楚而産兼將南北軍以自定或不足以倡亂賊諸
大臣有餘力矣吕氏本謀欲待嬰與齊合兵而後發故
雖聴酈寄之言尚猶豫未有所决也及賈夀自齊¶來知
嬰謀然後¶以印屬典客蓋自知無以待嬰而欲改圖以
緩死故得因其瑕釁而乗之由是觀之定天下安劉氏
<pb:KR4f0045_WYG_005-35a>
者嬰也審矣其推功於平勃誤也抑吾有感焉三代以
下漢治為近古其大臣謀國若家人然嬰之功雖掩於
平勃受封猶次之至平陽侯窋屢發産謀以闗平勃折
其機牙功不在嬰下及事平以不與誅諸吕奪官而無
一言以自列嗚呼何其厚與韓富賢人也其相宋也以
不共撤簾之謀生怨豈人心之變隨世以降而終不可
返於古耶抑上所以導之者異耶此有國家者所宜長
慮也
<pb:KR4f0045_WYG_005-35b>
　　宋武帝論
裕之鋭於取秦而拙於禦夏也世多議之而獨未察其
隠情也以王鎮惡之才兼秦人之思猛使重其權一以
闗中委之必能拒夏裕之智非不及此也而計不出此
者蓋自漢魏之衰乘危竊國者皆强臣非鄰敵也王敦
桓温以後方鎮稱兵者接踵故計以秦資鎮惡不若棄
之於夏為安耳裕之將終幸檀道濟無逺志非若兄韶
難遇而慮謝晦之有異同况鎮惡哉故並留諸將使互
<pb:KR4f0045_WYG_005-36a>
相牽制謂能同心以禦敵而使義真安受之固所願也
即自相剪除如鄧艾鐘會之已事亦吾利也嗚呼裕之
志憯矣曹氏司馬氏之簒也無敢加刃於故君者而裕
忍為萬世之首惡原其心亦謂丕炎之簒也其基厚年
盛强民無異望已則起匹夫垂暮而得之故不能無後
嗣之憂耳然裕之子孫轉而相屠過於讐敵齊氏乗之
無少長殱焉自古亡國之子孫未有如裕之無¶遺類者
也夫夏殷之亡也失其位喪其軀者不過末孫之桀紂
<pb:KR4f0045_WYG_005-36b>
而已其位上公修禮樂而承世祀者如故也至於周則
降為小侯而封延於魏晉嗚呼人心之陷溺久矣三王
奉天之道有¶¶¶¶¶¶天下而不與者雖語之而不能信也即欲
為子¶孫計智詐漸毒亦豈可以意逞哉¶¶
　　于忠肅論
孔子曰可與立未可與權易之道正或有過而中則無
之中非權不得而遭事之變則尤難明景泰中于忠肅
公不争易儲為之解者曰公隂争之而不敢暴也或曰
<pb:KR4f0045_WYG_005-37a>
景泰有定國之功有天下者宜其子孫是皆未得公之
心也宋太宗挾傳子之私而光美徳昭不得良死季桓子
有疾命正常曰南孺子之子男也則以告而立之女也
則肥也可桓子卒康子即位既葬康子在朝南氏生男
正常載以如朝曰夫子有遺言南氏生男則以告於君
大夫而立之康子請退公使共劉視之則或殺之矣方
景泰帝決志易儲争者雖盈廷不足忌而公則其身之
所由以立也勲在社稷中外之人心繫焉公有言則心
<pb:KR4f0045_WYG_005-37b>
孤而慮變矣帝之度量未必逺過宋太宗而威權則十
百於康子是乃公之所心悸也南城髙樹之伐殆哉岌
岌乎而敢輕試哉魯昭公之出也叔孫婼自祈死而不
誅其司馬鬷戾先儒病焉不知婼之心亦猶是也春秋
時强家脅權而相滅者無國無之¶季¶氏之惡稔¶矣其不
動於惡以國制於已而昭公在外為不足忌耳若婼誅
鬷戾則季氏之慮變矣非獨叔孫氏之憂吾恐圉人犖
卜齮之賊復興而公衍公為不得復¶安於魯也為叔孫
<pb:KR4f0045_WYG_005-38a>
計必力能誅季氏定¶昭公而後可加刃於鬷戾故不得
已而以死自明此叔孫之明於權也吾因正常而得于
公之義又因于公而得叔孫婼之心故並論之使遭變
而處中者有以¶權焉¶¶¶
　
　
　<md:KR4f0045_SBCK_019-9b>¶　
<pb:KR4f0045_WYG_005-38b>
　
　
　
　
　
　
　
　望溪¶集巻五

<pb:KR4f0045_WYG_006-1a>
欽定四庫全書
　望溪集巻六
　　　　　　　　　　翰林院侍講銜方苞撰
　序<md:KR4f0045_SBCK_019-10a>¶　　禮記析疑序
自明以來傳註列於學¶官者於禮則陳氏集説學者弗
心饜也壬辰癸巳間¶余在獄篋中惟此本因悉心焉始
視之若皆可通及¶切究其義則多未審者因就所疑而
<pb:KR4f0045_WYG_006-1b>
辨析焉葢禮經¶之散亡久矣羣儒各記所聞記者非一
時之人所記¶非一代之制必欲㑹其説於一其道無由
第於所指¶之事所措之言無失焉斯已矣然其事多略
舉一端¶而始末不具無可稽尋其言或本不當義或簡
脱而¶字遺解者於千百載後意測而懸衡焉其焉能以
無¶失乎注疏之學莫善于三禮其參伍倫類彼此互證<md:KR4f0045_SBCK_019-10b>¶用心與力可謂艱矣宋元諸儒因其説而紬繹焉其¶於
辭義之顯然者亦既無可疑矣而隠深者則多未¶及焉
<pb:KR4f0045_WYG_006-2a>
用此知古書之蘊非一士之智一代之學所能¶盡也然
惟前之人既闢其徑涂而言有端緒然後繼¶事者得由
其間而入焉乃或以已所得瑕疵前人而¶忘其用力之
艱過矣余之為是學也義得於記之本¶文者十五六因
辨陳説而審詳焉者十三四是固陳¶氏之有以發余也
既出獄校以衛正叔集解去其同¶於舊説者而他書則
未暇徧檢葢治經者求其義之¶明而已豈必説之自已
出哉後之學者有欲匯衆説¶而整齊之則次以時代而
<pb:KR4f0045_WYG_006-2b>
録其先出者可矣<md:KR4f0045_SBCK_019-11a>¶　¶　周官析疑序<md:KR4f0045_SBCK_019-11b>¶周官一書豈獨運量萬¶物本末兼貫非聖人不能作哉
即按其文辭舍易春秋文武周召以前之詩書無與之¶
並者矣葢道不足者其言必有枝葉而是書指事命物
末嘗有一辭之溢焉常以一字二字盡事物之理而逹
其所難顯非學士文人所能措注也凡義理必載於文
字惟春秋周官則文字所不載而義理寓焉葢二書乃
<pb:KR4f0045_WYG_006-3a>
聖人一心所營度故其條理精宻如此也嘗考諸職所
列有彼此互見而偏載其一端者有一事而毎職必詳
者有畧舉而不更及者有舉其大以該細者有即其細
以見大者有事同辭同而倒其文者始視之若樊然淆
亂而空曲交㑹之中義理寓焉聖人豈有意為如此之
文哉是猶化工生物其巧曲至而不知其所以然皆元
氣之所旁暢也觀其言之無微不盡而曲得所謂如此
况夫運量萬物而一以貫之者乎余初為是學所見皆
<pb:KR4f0045_WYG_006-3b>
可疑者及其久也義理之得恒出於所疑因録示生徒
使知世之以周官為偽者豈獨於道無聞哉即言亦未
之能辨焉耳
　　周官集注序
朱子既稱周官徧布周密乃周公運用天理熟爛¶之書
又謂頗有不見其端緒者學者疑焉是殆非一時之言
也葢公之兼三王以施四事者具在是書其於人事之
始終百物之聚散思之至精而不疑於所行然後以禮
<pb:KR4f0045_WYG_006-4a>
樂兵刑食貨之政散布六官而聨為一體其筆之於書
也或一事而諸職各載其一節以互相備或舉下以該
上或因彼以見此其設官分職之精意半寓於空曲交
㑹之中而為文字所不載迫而求之誠有茫然不見其
端緒者及久而相説以解然後知其首尾皆備而脈絡
自相灌輸故歎其徧布而周密也余嘗析其疑義以示
生徒猶苦舊説難自别擇乃並纂録合為一編大指在
發其端緒使學者易求故凡名物之纎悉推説之衍蔓
<pb:KR4f0045_WYG_006-4b>
者概無取焉葢是經之作非若後世雜記制度之書也
其經緯萬端以盡人物之性乃周公夜以繼日窮思而
後得之者學者必探其根原知制可更而道不可異有
或異此必蔽虧於天理而人事將有所窮然後能神而
明之隨在可濟於實用其然則是編所為發其端緒者
特治經者所假道而又豈¶病其過畧也哉
　<md:KR4f0045_SBCK_019-13b>¶　¶¶¶春秋通論序
記曰屬辭比事春秋教¶也凡先儒之説就其一節非不
<pb:KR4f0045_WYG_006-5a>
持之有故言之成理¶也而比以異事而同形者則不可
通者十八九矣惟¶程子心知其意故曰春秋不可每事
必求異義但¶一字異則義必異焉然經之異文有裁自
聖心而特¶立者如魯夫人入各異書之類是也有沿舊
史而不<md:KR4f0045_SBCK_019-14b>¶能革者稱人稱爵稱字稱名或氏或不氏之類
是也¶其間毫茫之辨乍言之若無可稽尋及通前後而
考¶其義類則表裏具見固無可疑者抑嘗考詩書之文¶
作者非一而篇自為首尾雖有不通無害乎其可通¶者
<pb:KR4f0045_WYG_006-5b>
若春秋則孔子所自作而義貫於全經譬諸人身¶引其
毛髪則心必覺焉苟其説有一節之未安則知¶全經之
義俱未貫也又凡諸經之義可依文以求而¶春秋之義
則隠寓於文之所不載或筆或削或詳或¶畧或同或異
參互相抵而義出於其間所以考世變¶之流極測聖心
之裁制具在于此非通全經而論之¶末由得其間也余
竊不自忖謹師戴記與程子之意<md:KR4f0045_SBCK_019-15a>¶别其類為三十有六
而通論其大體凡九十章又通¶例七章使學者知所從
<pb:KR4f0045_WYG_006-6a>
入至盡其義類與聖心同揆¶而無一節之不安則願後
之君子繼事焉耳
　　春秋直解序
自程朱二子不敢以春秋自任而是經為絶學矣夫他
書猶孔子所刪述而是經則手定也今以常人自為一
書其指意端緒必有可尋况聖人之不得已而有言者
乎葢屈摺經義以附傳事者諸儒之蔽也執舊史之文
為春秋之法者傳者之蔽也聖人作經豈預知後之必
<pb:KR4f0045_WYG_006-6b>
有傳哉使去傳而經之義遂不可求則作經之志荒矣
舊史所載事之煩細及立文不當者孔子削而正之可
也其月日爵次名氏或畧或詳或同或異䇿書既定雖
欲更之其道無由而乃用此為褒貶乎於是脱去傳者
諸儒之説必義具於經文始用焉而可通者十四五矣
然後以義理為權衡辨其孰為舊史之文孰為孔子所
筆削而可通者十六七矣余之始為是學也求之傳注
而樊然淆亂按之經文而參互相抵葢心殫力屈幾廢
<pb:KR4f0045_WYG_006-7a>
者屢焉及其久也然後知經文參互及衆説殽亂而不
安者筆削之精義毎出於其間所得積多因取傳注之
當者并已所見合為一書以俟後之君子其功與罪則
非䝉者所能自定也
　　刪定荀子管子序
自周以前上明其道而下守之以為學舍故府之禮籍
史臣之記載太師所陳之風謡無家自為書者周衰道
散然後諸子各以其學鳴惟荀氏之書略述先王之禮
<pb:KR4f0045_WYG_006-7b>
教管氏之書掇拾近古之政法雖不徧不該以視諸子
之背而馳者則有間矣而其義之駁辭之蔓學者病焉
切而究之荀氏之疵累乃其書所自具而管氏則衆法
家所附綴而成且雜以道家之説齊東野人之語此則
就其辭氣可識别者也余少時嘗妄為刪定兹復審詳
凡辭之繁而塞詭而俚者悉去之而義之大駁者則存
而不削葢使學者知二子之智乃以此自瑕而為知道
者所深擯亦所以正其趨向也管氏之書其本真葢無
<pb:KR4f0045_WYG_006-8a>
幾以其學既離道而趨于術則凡近似而有所開闡者
皆得以類相從而無暇深辨焉耳
　　重訂禮記纂言序
元儒臨川吳氏三禮之學惟戴記纂言為當髙安朱公
可亭重訂焉辨析開闡自為之説者其多與吳氏等而
精密則過之其書行世久矣而必欲余為之序葢公抱
疾數年惟經學為孜孜時與余商論而見謂微有知也
余嘗怪詩書所傳出于唐虞三代之卿相者十八九而
<pb:KR4f0045_WYG_006-8b>
漢唐以後以經學相承者皆憔悴專家之儒卿相則無
一有焉其能者不過於詩賦辭章得其崖略而已葢古
之人必德之盛學之優然後任此位後世或以勲勞或
以地勢又其次則科舉之士累日積久以致之則其心
不能專而日有不暇給固其宜也惟
本朝安溪李文貞公周易通論尚書洪範傳所見有進
於前儒者而近復見公此書及儀禮節略葢二公於諸
經皆沈潛反覆務究其所以云之意而二書尤平生精
<pb:KR4f0045_WYG_006-9a>
力所專注宜其可以逾逺而存也李公早歳登甲科五
十以後始開府於畿南其在中朝皆文學侍從之官其
於講學治經固宜寛然有餘而公自翰林出為縣令徧
歴煩劇以晉大府使衆人當之宜無晷刻之暇而能深
探乎禮意若此葢公自承親事君以及治家交友皆應
乎禮經惟其有之是以似之故所得不可以恒情測也
抑吾因此有感焉自
聖祖仁皇帝篤好周易尚書竟世講誦不輟
<pb:KR4f0045_WYG_006-9b>
聖上繼序
郊廟禮器冠服差等多依古禮經
制詔所頒常引周官之法度而二公各應期而以經學
鳴記有之天降時雨山川出雲是以生甫及申推本以
為文武之德故余因序是書而并發斯義俾後公而生
者益愾乎有志于諸經未發之覆也
　　孫徵君年譜序
容城孫徵君既殁三十有七年其曾孫用楨以舊所編
<pb:KR4f0045_WYG_006-10a>
年譜屬余刪定既卒事而為之序曰自古豪傑才人以
至義俠忠烈之士不得其死者衆矣而傳經守道之儒
無是也極其患至于擯斥流放胥靡而止耳其或㑹天
道人事之窮而至於授命則必時義宜然而與俠烈者
異焉世皆謂儒者察於安危謹於去就故藏身也固近
矣而未盡也葢人之於天也以道受命三才萬物之理
全而賦之乃昏焉不知其所以生而自殽於物者天下
皆是也記曰人者天地之心惟聖賢足以當之降此則
<pb:KR4f0045_WYG_006-10b>
謹守而不夫惟儒者殆庶幾耳彼自有生以至于死屋
漏之中終食之頃懔懔然惟恐失其所受之理而無以
為人其操心之危用力之艱較之奮死於卒然者有十
百矣此天地所寄以為心而藉之紀綱乎人道者也豈
忍自戕賊哉孔子於道常歉然若不足而死生之際則
援天以自信葢示學者以行身之方而使知其極也先
生生明季知天下將亡而不可強以仕此固其所以為
明且哲也然楊左諸賢之難若火燎原而出身以當其
<pb:KR4f0045_WYG_006-11a>
鋒及渉亂離屢聚義勇以保鄉里既老屏跡耕桑猶以
宵人幾構禍殃迹其生平阽於危死者數矣在先生自
計固將坦然受命而不疑而卒之身名泰然葢若有隂
相者今譜厥始終其行事或近於俠烈而治身與心則
粹乎一凖於先儒學者考其立身之本末而因以究觀
天人之際可以知命而不惑矣
　　學案序
昔先王以道明民範其耳目百體以養所受之中故精
<pb:KR4f0045_WYG_006-11b>
之可至於命而粗亦不失為寡過又使人漸而致之積
久而通焉故入德也易而造道深程朱之學所祖述者
葢此也自陽明王氏出天下聰明秀傑之士無慮皆棄
程朱之説而從之葢苦其内之嚴且密而樂王氏之疎
也苦其外之拘且詳而樂王氏之簡也凡世所稱奇節
偉行非常之功皆可勉强奮發一旦而成之若夫自事
其心自有生之日以至於死無一息不依乎天理而無
或少便其私非聖者不能也而程朱必以是為宗由是
<pb:KR4f0045_WYG_006-12a>
耳目百體一式於儀則而無須㬰之縱焉豈好為苟難
哉不如此終不足以踐吾之形而復其性也自功利辭
章之習成學者之身心蕩然而無所守也久矣而驟欲
從事於此則其心轉若臲卼而不安其耳目百體轉若
崎嶇而無措而或招之曰由吾之説塗之人可一旦而
有悟焉任其所為而與道大適惡用是戔戔者哉則其
决而趨之也不待頃矣然由其道醇者可以蹈道之大
體而不能盡其精微而駁者遂至于猖狂而無忌憚此
<pb:KR4f0045_WYG_006-12b>
朱子與象山辨難時即深用為憂而預料其末流之至
于斯極也金沙王無量輯學案以白鹿洞規為宗而溯
源于洙泗下逮饒仲元真西山所定之條目以及髙顧
東林之㑹約葢無量生明之季世王氏之颷流方盛故
發憤而為此也此所謂信道篤而自待厚者與惜乎其
學不顯於時無或能從之而果有立也今其孫㴻將表
而出之學者果由是而之焉則知吾之心必依于理而
後實耳目百體必式于儀則而後安而馴而致之亦非
<pb:KR4f0045_WYG_006-13a>
強人以所難既志于學胡復樂其疎且簡以為自欺之
術哉
　　畿輔名宦志序
名不可以虚作况守官治民其尊顯者大節必有徵於
朝野其卑散者遺愛必有被于閭閻宜乎公論彰明而
不可以為偽矣然取諸舊史者得其實為易而取諸郡
州縣志者得其實為難葢非名實顯見末由登於國史
而史作于異代其心平故其事信若郡州縣志則並世
<pb:KR4f0045_WYG_006-13b>
有司之所為耳其識之明未必能辨是非之正而恩怨
勢利請託又雜出于其間則虚構疑似之迹増飾無徵
之言以欺人於冥昩者不少矣髙邑趙忠&KR1063;公有明一
代可計數之君子也同時宦於畿輔風節治行見於公
文而確乎有據者凡二十餘人而郡縣舊志無一及焉
觀其所不載則載者可盡信乎欲削其所疑則非小善
必録之義且無以辨其非真欲别求其可信則不與公
同時及同時而未見于公文者又絶無可考以是推之
<pb:KR4f0045_WYG_006-14a>
欲賢者之不遺而無實者不得冐濫豈易言哉雖然愚
而不可欺者民也宦必有跡每見一州一邑三數百年
中吏之仁暴汚潔智愚士大夫皆能口道焉又其近者
山農野老能指名焉中人之冒濫或久而莫辨若顯悖
於所聞衆必譁然而摘其實此傳所稱有所有名而不
如其無者也故余志名宦自元以前一以舊史為斷自
明以後姑仍郡州縣志而見於忠&KR1063;之集者轉不以著
於是編盖一人之文一郡一時之事特千百之十一耳
<pb:KR4f0045_WYG_006-14b>
載之則所漏實多故具列其所以然俾他日有司之為
志者知怵然為戒詳酌於民言而逹於史官又以見忠
直循良之實必博求之君子之言信而有徵者毋專據
有司之方志而仕宦者之子孫慎毋虚美其先人而轉
以自播揚也
　　教忠祠規序
宗法祭禮之廢久矣唐宋諸儒所討論當其身不能盡
行而欲世為天下法得乎禮雖先王未嘗有可以義起
<pb:KR4f0045_WYG_006-15a>
者以恊諸人心而衆以為安也古者建國始得立五廟
北宋以前猶有四廟三廟二廟之制自程子謂人本乎
祖服制以髙曾相屬則時祀宜及髙曽冬至宜祀始祖
逺祖自是以後學士大夫及庻民皆遵用而功令亦不
復為之程以人情所安不可強抑耳而朱子於始祖逺
祖則不敢祭非獨疑於僭也葢内反於身覺哀敬思慕
之誠逹於髙曽已覺分之難滿又進而推之逺祖始祖
恐薄於德而於禮為虚孔子曰誦詩三百不足以一獻
<pb:KR4f0045_WYG_006-15b>
一獻之禮不足以大饗大饗之禮不足以大旅大旅具
矣不足以饗帝毋輕議禮此物此志也葢程子以已之
心量人覺髙曾始祖之祭闕一而情不能安朱子則以
禮之實自繩覺始祖逺祖之祭備舉而誠不能貫義各
有當並行而不相悖也苞性頑薄少壮逺游祭多不與
難後渉公事朝夕促促有祭而無齋撫躬自思惟父母
兄弟忌日必為愴然耳春秋秩祀布几筵奉薦而進雖
吾父吾母亦未嘗如見乎位如聞乎容聲况王父母以
<pb:KR4f0045_WYG_006-16a>
上未逮事者乎用此將祭之先既祭之後以臨尸不怍
及愛其所親之義内訟乃知無怍于祖無怍于髙曽之
難為之怵然而因此知朱子之心焉又思若竟廢髙曽
之祭則愧怍亦無由而生是又程子使中人以上各致
其情自勉於禮之意也兹酌定祭禮兼立祠規皆以愚
心所安依古禮經而凖以衆人所能行吾子孫能恪守
之則於古者立宗收族之義猶有什一之存焉其或愈
於蕩然不為之制也與
<pb:KR4f0045_WYG_006-16b>
　　吳宥函文稿序
自余客金陵朋齒中以文學著稱於庠序者多不利於
科舉而吳君宥函為最歳甲申總其課試古今文為二
集而屬余序之余觀自明以來取士之功令施于學校
之試者猶寛而直省禮部之試特嚴惟其少寛也故士
之聲實雖未得備知而歴試之册籍可稽也其鄉之士
大夫可訪也惟其特嚴也故不肖者由苟道以營其私
而所號為賢者亦自任一時之見而無由考其信故學
<pb:KR4f0045_WYG_006-17a>
校之試以中智司之而不當者十之一直省禮部之試
以明者主之而當者十之五朱子有言恃法以禁私者
非良法也可以為私而不私然後民受其利余嘗謂鄉
舉里選之制復則衆議不得不出於公而或恐士皆飾
情以亂俗嗚呼是不逹於先王所以牖民之道也凡物
矯之久則性可移而况人性所固有之善乎東漢之興
士大夫之厲廉隅而尚奇節者其初豈不出於矯也哉
然其究至于毁家亡身而不貳則亦非人情所能偽矣
<pb:KR4f0045_WYG_006-17b>
揉木以為輪雖槁暴而不復挺者矯之久以成性也懸
法以驅民於死其勢甚逆然秦人行之數世則其民之
冒白刃而捐要領也若性然况乎教化之行其顯者漸
民於耳目心志之間而其微者足以贊化育而密移於
性命之際董子所謂陶冶而成之者是也而反疑其長
偽以亂俗過矣夫教化既行其取之也求以可據之實
行而論之以少長相習之人猶未必其皆得焉乃用章
句無補之學試于猝然而决以一人無憑之見欲其無
<pb:KR4f0045_WYG_006-18a>
失也能乎哉宥函學老而行醇上之所求於士者宜此
等也而數擯於有司故余序其文而有感於教人與取
之之得失如此至其文則皆出於課試流傳四方而衆
載其言久矣葢不以余文為輕重也
　　儲禮執文稿序
昔余從先兄百川學為時文訓之曰儒者之學其施於
世者求以濟用而文非所尚也時文尤術之淺者而既
已為之則其道亦不可苟焉今之人亦知理之有所宗
<pb:KR4f0045_WYG_006-18b>
矣乃雜述先儒之陳言而無所闡也亦知辭之尚於古
矣乃規摹古人之形貎而非其真也理正而皆心得辭
古而必已出兼是二者昔人所難而今之所當置力也
先兄素不為時文以課余時時為之期年而見者盡駭
以試於有司無不擯也余曰時文之學非可以濟用也
何必求其至而使一世之人不好哉先兄曰非世之人
不能好也其端倪初見而習於故者未之察也且一世
之中而既有一二人為之則後必有應者而其道不終
<pb:KR4f0045_WYG_006-19a>
晦故曰人者天地之心也昔朱子之學嘗不用於宋矣
及明之興而用者十四五當天地蔽塞萬物洶洶之日
以一老師率其徒以講明此理於深山窮谷之中不可
謂非無用者矣乃功見於異代而民物頼以開濟者且
數百年故君子之學苟既成而不用於其身則其用必
更有逺且大者此與時文之顯晦大小不類而理則一
也自先兄不幸早世其所講明於事物之理而求以濟
用者既未嘗筆之於書獨其時文為二三同好所推遂
<pb:KR4f0045_WYG_006-19b>
浸尋流播于世至于今而海内之學者幾於家有其書
矣夫時文者科舉之士所用以牟榮利也而世之登髙
科致膴仕者出其所業衆或棄擲而不陳而先兄以諸
生之文一旦横被於六合沒世而宗者不衰好奇嗜古
之士至甘戾於時以由其道夫以學中之淺術而能使
人有所興起如此况其可以濟用者而適與時會乎然
用此亦可知儒者之學雖小而不可以苟也先兄之文
雖為世所宗而得其意者實寡今儲君禮執殆所謂應
<pb:KR4f0045_WYG_006-20a>
之者與窺其所以為文之意而按其理與辭何與先兄
之所言者相似也自先兄之亡余困於貧病非獨其學
之大者不能承而時文之説亦鹵莽而未盡其藴焉觀
禮執所見之能同未嘗不驚喜而繼之以悲也
　　熊偕吕遺文序
余客游四方與當世士大夫往還日久始知歐陽公所
云勤一世以盡心於文字者於世毫無損益而不足為
有無洵足悲也故中歳以後常隂求行身不苟而有濟
<pb:KR4f0045_WYG_006-20b>
於實用者雍正元年川陜總督年羮堯入覲所至院司
提鎮皆過禮以崇敬一時争傳山西壽陽令供具一守
驛站故常傳呼紛至則獨身前往羮堯亦異之問其姓
名則江西安義熊應璜偕吕也是年始以進士出試用
到官即象八卦區境内為九宫各計廣輪擇走集支凑
之地設社倉一義學一中央倍之凶荒賦粟不逺其居
少長相師以親以睦區中聨伍相保相糾盗賊奇衺之
民居無所容竄無所匿期月政行鄉郊無犬吠之警嗚
<pb:KR4f0045_WYG_006-21a>
呼此周官比閭族黨州鄉之法朱子所謂合學校教養
德行道藝選舉爵禄宿衛征代師旅田獵而共為一事
者此法行則人人安其居宿其業守其分承其事而天
下平矣乃君踰年而卒於官余難後先祖及亡兄弟再
卜葬再以隂流入壙起厝乾隆七年告歸余生□至自
江西為余求兆域八年秋又因吾友魏方伯慎齋而得
熊秀才又昌叩之則壽陽君之子也因是具悉君之生
平其進退取與必以古義自繩久困公車房師某畀數
<pb:KR4f0045_WYG_006-21b>
百金使由㨗徑君固辭不受及當官則為前令任宿負
以毁其家其家居倡復廬溪堰潤三十餘里垂三十年
不困於旱潦噫行身不苟而才濟於實用君其庶幾乎
惜乎吾與生同時而不得一見其人罄其胸中所藴蓄
也又昌倜儻有父風為余渉三江彭蠡之險往反四千
餘里連歳再至而後有成事將歸出君制義請序發而
視之其源出於其鄉先生陳章諸公而小變其格調葢
君久於塲屋不得不參用歐公所謂順時者而性質之
<pb:KR4f0045_WYG_006-22a>
耿介智識之閎深時躍露於辭氣之外則其積於中者
不可掩也然以君之篤志經史古文皆未克成書而所
存惟制藝以君髙望逺志於周官之治教而不獲成政
於一邑之間序其文未嘗不掩巻而三歎也
　　左華露遺文序
丙午秋吾族叔父諾夫至京師相問勞畢即出一編曰
此吾妺夫左君華露遺文也華露為忠&KR1063;公之弟侍御
曽孫年十二能背誦五經遊庠序有聞未三十而夭吾
<pb:KR4f0045_WYG_006-22b>
妺不食經旬既而以姑老義不得死隠憫至今十餘年
纍然麻衣近始為定嗣且刻其遺文謂能使其夫之名
字不沒於後者惟子之一言子惡能已於言哉往者邑
子何景桓垂死以文屬所親必得余序死乃瞑余既哀
而序之又以歎夫為科舉之學者天地之大萬物之多
而惟時文之知至於既死而不能忘葢習尚之漸人若
此今華露之文非自欲刻之則無病也而吾族姑念無
可以致厚於其夫者而圖名字之不沒於後則與尋常
<pb:KR4f0045_WYG_006-23a>
女婦之所見異矣華露之文實清新可喜惜乎天奪其
年而不克終其業也諾夫夙精於文律故余為敘其大
畧而論定之詳則轉以相屬云
　　楊黄在時文序
自明以四書文設科用此發名者凡數十家其文之平
奇淺深厚薄強弱多與其人性行規模相類或以浮華
炫燿一時而行則汚邪者亦就其文可辨而久之亦必
銷委焉葢言本心之聲而以代聖人賢人之言必其心
<pb:KR4f0045_WYG_006-23b>
志有與之流通者而後能卓然有立也丙午丁未間聞
喜楊黄在守選京師與余交間出其時文能曲暢所欲
言以顯事物之理又能紬繹先儒之學而發其端緒之
未竟者余親為㸃定凡數十篇觀其文意其人必能自
樹立常欲開之使得展布其後髙安朱可亭入為御史
大夫叩以江西良吏則以君為首時君令建昌尋以部
推知廣西賓州未赴任丁外艱及服闋補廣東德慶州
則髙安既沒余亦罷官君以忼直忤監司巧法相中其
<pb:KR4f0045_WYG_006-24a>
在江西事二守二監司皆苦相擠而大府持之以君為
髙安所重耳君既削職士民醵金為道齎三日而具送
者布路二百里不絶乾隆十二年冬博野尹元孚督學
江蘇欲得正直有學行者相&KR0135;正文體磨礲羣士余謂
非君不可元孚通書使者再返以次年五月朢後五日
至崑山而元孚以七月朢日卒於松江使院君適遘瘧
寒疾就余於金陵將與余縱覽江介川嵓洞壑而疾久
未瘳其子雲松重刻其時文余覆閲之益信文之於人
<pb:KR4f0045_WYG_006-24b>
譬諸草木枝葉必類本也君治法不愧古循吏士民誠
服獨所至必見惡於長官元孚思用其文學以廣教思
渉月而有變欲少從容山水間而疾困之不可謂非所
遇之窮也然余戒為時人作序四十餘年至君之文則
不請而有言覽是編者可慨然想見其為人矣
　　青要集序
青要山在新安東北隅澗樵吕公讀書其中因以名詩
集公之子耀曽余同年友也而公尤善余屬序其詩有
<pb:KR4f0045_WYG_006-25a>
年所矣余夙有戒屢固辭焉公将歸謂余曰子之戒苦
衆人之擾擾耳吾兩人皆衰老姑序以慰吾心而出之
於身後若何公至家三日而殁其孫肅高來告喪在途
及遺命諄諄及此耀曽以書速至再三余卒卒無餘閒
又念誌公之墓已及公詩無為復序也雍正八年十有
一月朔後三日夜過中夢公持青要集刻本手繙余夙
所心愜使更視之坐移時作而曰兹為永訣矣俄而若
将逺行公使人來贐覺而公之音容凄然在吾目也嗚
<pb:KR4f0045_WYG_006-25b>
呼豈公既沒而猶拳拳於此乎抑余負諾責心有歉焉
乃周官之所謂思夢乎公之靈果在天壤所不可知然
用此知力所不給不宜漫應以病吾心而古賢之無宿
諾惟其始之嚴且確也公詩格調不襲宋以後吟咏性
情即境指事惻惻感人實得古者詩教之本義乃備敘
始末俾耀曽以告公墓而毋刋布焉是乃公與余之成
言也
　　王巽功詩説序
<pb:KR4f0045_WYG_006-26a>
易春秋而外經之難治者莫如詩禮各有所指之事書
之事可知也人可知也世可知也詩則事之有徵及辭
意顯而可辨者無幾而得其人與世者尤稀學者惟就
其辭以意逆之故其説終古而不可一必欲得其事必
欲得其人必欲得其世而附㑹以成之者小序也自朱
子以理為衡辨而斥之然後詩之大體有可稽尋然以
惡序説之深或並其猶可以通者而斥之或於詩之辭
意可以兩行者而一斷之故自是以後學者雖知序説
<pb:KR4f0045_WYG_006-26b>
之非而於朱子之説亦尚有不能愜者語曰三代之際
非一士之知也葢聖人之經之難治也亦若此已矣涇
陽王巽功以詩説國風示余其所疑於序説之可存與
朱子之説之未盡者同余者十六七焉其自為説同余
者十二三焉余嘗謂經者天地之心説之而當必合於
人心之不言而同然者用此嘉巽功之篤學而又自喜
用心之不謬也然吾聞君子之為學也至於辨之明思
之審以致於理之一然後合於人心之不言而同然者
<pb:KR4f0045_WYG_006-27a>
若夫朋友講習之初必彼此互異抵隙攻瑕相薄相持
而後真是出焉故朱子於志合道同之友如南軒伯恭
往復論辨齟齬者十七八若好人之同乎已則介甫之
所以自蔽也余之説既多與巽功同恐不足以益巽功
巽功其更求異已者而與之講議可也巽功將更定其
書之體例而索序於余乃為述古人共學之義俾知其
難毋好同而惡異以致於理之一而余亦得因之以自
鏡焉
<pb:KR4f0045_WYG_006-27b>
　　巖鎮曹氏女婦貞烈傳序
歙縣曹晉袁傳其髙曽以下逺近宗婦貞烈者四十有
五人曹氏之女許嫁而守貞終世為嫠遭變而死義者
十有三人余觀婦人以節完者六經所著衛共姜紀季
姬兩人而已葢自周以前婦人不以改適為非男子亦
不以再嫁者為恥齊桓怒少姬未絶之也而蔡人嫁之
卻犨求㛰魯人為奪施氏婦公侯卿族如此則他可知
矣李斯頌秦始有有子而嫁倍死不貞妻為逃嫁子不
<pb:KR4f0045_WYG_006-28a>
得母之文葢前此非教禁之所及也嘗考正史及天下
郡縣志婦人守節死義者秦周前可指計自漢及唐亦
寥寥焉北宋以降則悉數之不可更僕矣葢夫婦之義
至程子然後大明前此以范文正公之賢猶推國恩於
朱氏而程子則以娶其子婦者為其孫之仇其論娶失
節之婦也以為已亦失節而餓死事小失節事大之言
則村農市兒皆耳熟焉自是以後為男子者率以婦人
之失節為羞而憎且賤之此婦人之所以自矜奮與嗚
<pb:KR4f0045_WYG_006-28b>
呼自秦皇帝設禁令歴代守之而所化尚希程子一言
乃震動乎宇宙而有闗於百世以下之人紀若此此孔
孟程朱立言之功所以與天地參而直承乎堯舜湯文
之統與黔越有猺民焉女子許嫁則去其家而適野有
身然後歸匪是則父母不收夫家不迎也豈其性殊與
亦習所蔽耳使嚴申國禁而開以聖賢之教安知其不
可終革乎吾因晉袁所述有感于古今禮俗之變其發
有端其成有漸而備論之如此又以見晉袁之為此亦
<pb:KR4f0045_WYG_006-29a>
将有輔於世教而非徒為曹氏之光榮也
　
　
　
　
　
　
　
<pb:KR4f0045_WYG_006-29b>
　
　
　
　
　
　
　
　望溪集巻六

<pb:KR4f0045_WYG_007-1a>
欽定四庫全書
　望溪集巻七
　　　　　　　　　　翰林院侍講銜方苞撰
　序
　　送徐亮直册封琉球序
皇帝御極之五十有七年册封琉球國嗣孫尚敬為中
山王故事以部郎儀状端偉蓄文學者假一品服奉册
以行
<pb:KR4f0045_WYG_007-1b>
天子命擇詞臣衆皆隠度徐編修亮直為宜及命下果
為介自秦漢以後中國有事於四荒其為将則効命力
於鋒鏑其為使則折衝口舌之間以求得其要領故承
命者多以為難今
天子德威遐暢方外鄉風小邦喁喁企瞻使節承命者
有将事之榮而無失得之恤故人爭羨之遭遇異時亦
物情之不足怪者也吾聞古之贈行者必告以所處今
亮直之行也雖折衝口舌之勞無事焉又其地絶海萬
<pb:KR4f0045_WYG_007-2a>
里政教所不經即詩人所謂諮詢諏度者亦無庸以告
也亮直夙以文學知名兹其行也其耳目震駭乎乾坤
之廣大而精神澡雪於海山之蒼茫吾知其文章必有
載之而出者矣
　　送王篛林南歸序
余與篛林交益篤在辛夘壬辰間前此篛林家金壇余
居江寧率歴歳始得一㑹合至是余以南山集牽連繫
刑部獄而篛林赴公車¶間一二日必入視余每朝飱罷
<pb:KR4f0045_WYG_007-2b>
負手歩階除則篛林推戸而入矣至則解衣盤薄諮經
諏史旁若無人同繫者或厭苦諷余曰君縱忘此地為
圜土身負死刑奈旁觀者姗笑何然篛林至則不能遽
歸余亦不能畏訾謷而閉所欲言也余出獄編旗籍寓
居海淀篛林官翰林每以事入城則館其家海淀距城
往返近六十里而使問朝夕通事無細大必以闗憂喜
相聞每閲月踰時檢篛林手書必寸餘戊戌春忽告余
歸有日矣余乍聞心忡惕若暝行駐乎虚空之逕四望
<pb:KR4f0045_WYG_007-3a>
而無所歸也篛林曰子毋然吾非不知吾歸子無所向
而今不能復顧子且子為吾計亦豈宜阻吾行哉篛林
之歸也秋以為期而余仲夏出塞門數附書問息耗而
未得也今兹其果歸乎吾知篛林抵舊鄉春秋佳日與
親懿游好徜徉山水間酣嬉自適忽念平生故人有衰
疾逺隔幽燕者必為北鄉惆然而不樂也
　　送劉函三序
道之不明久矣士欲言中庸之言行中庸之行而不牽
<pb:KR4f0045_WYG_007-3b>
於俗亦難矣哉蘇子瞻曰古之所謂中庸者盡萬物之
理而不過今之所謂中庸者循循焉為衆人之所為夫
能為衆人之所為雖謂之中庸可也自吾有知識見世
之苟賤不亷姦欺而病於物者皆自謂中庸世亦以中
庸目之其不然者果自桎焉而衆皆持中庸之論以議
其後燕人劉君函三令池陽困長官誅求棄而授徒江
淮間嘗語余曰吾始不知吏之不可一日以居也吾百
有四十日而去官食知甘而寢成寐若昏夜渉江浮海
<pb:KR4f0045_WYG_007-4a>
而見其涯若沉疴之霍然去吾體也夫古之君子不以
道徇人不使不仁加乎其身劉君所行豈非甚庸無奇
之道哉而其鄉人往往謂君迂怪不合於中庸與親暱
者則太息深矉若哀其行之迷惑不可振救者雖然吾
願君之力行而不惑也無耳無目之人貿貿然適於鬱
栖坑阱之中有耳目者當其前援之不克而從以俱入
焉則其可駭詫也加甚矣凡務為撓君之言者自以為
智天下之極愚也奈何乎不畏古之聖人賢人而畏今
<pb:KR4f0045_WYG_007-4b>
之愚人哉劉君幸藏吾言於心而勿以示鄉之人彼且
以為譸張頗僻背於中庸之言也
　　送余西麓序
昔公羊氏之説經也其謬戾多矣然猶幸顯悖於道不
足以惑人而習而不察者莫如母弟之説故程子辨之
以謂母弟者所以别嫡庶嫡死則母弟以次立非謂有
疎戚於其間也夫春秋之以兄弟書者以其未有爵列
故以其屬稱用别於公子之為大夫者耳曷由知其母
<pb:KR4f0045_WYG_007-5a>
之同異哉程子所以不深辨者徒以解時俗之所惑而
於經之本義有不暇詳焉耳自吾有聞見凡前子之於
母後母之於子一視如所生者十不二三得焉異母之
兄弟篤愛而無間疑者十不二三得焉自子言之則為
不有其父自母言之則為不有其夫豈非人道之極變
哉而相習為故常甚矣其不思也吾友余西麓博學有
文名稱蓋州郡而少壮未嘗一至京師近六十忽來游
叩之曰昔吾有弟能服賈以養吾親吾是以能不離親
<pb:KR4f0045_WYG_007-5b>
於外也吾弟死而家落父不能葬母無以養故顛頓至
此館於余踰年凡春秋霜露未嘗不痛其弟也風雨寒
暑未嘗不念其母也一日告余将南歸曰吾女弟之夫
死吾不歸吾母疾将作矣因叩其家事始知西麓少失
母母撫之不異於所生而西麓之於弟妺亦終其身無
間疑夫古稱孝者多以後母之不慈而彰而西麓之孝
乃以母之慈而隱是其母子皆可風也於其行也遂見
於文兼著母弟曰弟乃公羊氏之過言而春秋本無此
<pb:KR4f0045_WYG_007-6a>
義以補程子之所不及云
　　贈潘㓜石序
余數奇獨幸不為海内士大夫所棄而有友朋之樂然
每怪平生故舊其道同志相得者所遇之窮必與余類
交淺者其困亦淺交深者其困亦深或始相得中道而
棄余與余跡漸逺而其遇亦漸通或當世名貴人無故
與余相慕用而屯蹇輒隨之吾不識其何以然既而悟
曰凡物之腐臭者有或近之則臭必移焉是何怪其然
<pb:KR4f0045_WYG_007-6b>
或曰非此之謂也物無知人強合之故其臭移焉人有
知其臭味之不同者孰能強之合也葢必其氣之本衰
或時之已去而後乃與子相得焉子惡用自引咎哉潘
先生幼石余童子時以師友之禮交而先生常弟畜余
先生文行重江表方其壮盛未嘗一至京師老而來遊
閉一室諸公貴人有索交者一謝不通而獨暱就余先
生以貧故客遊至欲乏家事不問而為余教子嗚呼先
生之趨舍可謂與衆異心者矣夫昔之不余棄者尚或
<pb:KR4f0045_WYG_007-7a>
未知余之腐臭也今則夫人而知之矣而先生乃好之
加篤焉豈臭味之同雖先生亦有不能自主者耶先生
之歸也余在塞上留書索余言贈所處因書此質之吾
知先生必憮然而歎余言之鄙也
　　贈淳安方文輈序
文章之傳代降而卑以為古必不可復者惑也百物技
巧至後世而益精竭心焉以求其善耳然則道德文術
之所以衰者其故可知矣周時人無不逹於文見於傳
<pb:KR4f0045_WYG_007-7b>
者𨽻卒厮輿亦能雍容辭令蘇秦既遂代厲始脱市籍
馳説諸侯而文辭之雄後世之宿學不能逮也葢三代
盛時無人而不知學雖農工商賈其少也固嘗與於塾
師里門之教矣至秀民之能為士者則聚之庠序學校
授以詩書六藝使究切於三才萬物之理而漸摩於師
友者常數十年故深者能自得其性命而颷流餘焰之
發於文辭者亦充實光輝而非後世所能及也漢之文
終武帝之世而衰雖有能者氣象薾然葢周人遺學老
<pb:KR4f0045_WYG_007-8a>
師宿儒之所傳至是而掃地盡矣自是以降古文之學
每數百年而一興唐宋所傳諸家是也漢之東宋之南
其學者專為訓詁故義理明而文章則不能兼勝焉而
其尤衰則在有明之世葢唐宋之學者雖逐於詩賦論
䇿之末然所取尚博故一旦去為古文而力猶可藉也
明之世一於五經四子之書其號則正矣而人占一經
自少而壮英華果鋭之氣皆敝于時文而後用其餘以
渉於古則其不能自樹立也宜矣由是觀之文章之盛
<pb:KR4f0045_WYG_007-8b>
衰一視乎上之所以教下之所以學各有由然而非以
時代為升降也夫自周之衰以至於唐學蕪而道塞近
千歳矣及昌黎韓子出遂以掩迹秦漢而繼武於周人
其務學屬文之方具於其書者可按驗也然則今之人
苟能學韓子之學安在不能為韓子之文哉吾同姓在
淳安者曰文輈以時文名天下其於三代兩漢之書童
而習焉及成進士則一以為古文其仕也始出而顛人
皆惜其年力之盛强吾獨謂天将開之而使有得於古
<pb:KR4f0045_WYG_007-9a>
也其前之學有可藉而後之為時也寛聞吾言可以速
歸而從所務矣
　　贈李立侯序
書傳所記奮迹自已而立功名者衆矣而德與言則常
有祖若父淵源之自焉其無可徵者或緒逺而迹微於
世無傳焉耳而可徵者十常六七非獨道術之所漸然
也其得於天清明秀傑之氣實有以類相衍而非衆人
所得同者余游好中資材可與學古而望其有立於德
<pb:KR4f0045_WYG_007-9b>
與言者僅得數人而幾於成者葢寡其語人皆曰吾為
境困也時相迫也而悔而自責未嘗不曰志之不固焉
夫功必有所待而後成若德與言則根於心逹於學而
與時偕行者也何境之能奪哉吾晩交得李君立侯相
國安溪公之孫也氣清而識明甫踰冠於古人之學已
見其端倪相國德業於時為卓而經義則争先於前儒
立侯實朝夕承學又其時則寛然也其境則泰然也然
則天之所厚而所就終逺過於吾儕者舍立侯其誰望
<pb:KR4f0045_WYG_007-10a>
與抑余昔所交數君子其資材與學所已至皆概乎能
有立者也彼年如立侯時自命何如哉而或終以無成
或少有得而不能盡其才即余亦未嘗不為之惜也故
於立侯之歸也為道諸君子之所悔以贈其行
　　送李雨蒼序
永城李雨蒼力學治古文自諸經而外徧觀周秦以來
之作者而慎取焉凡無益於世教人心政法者文雖工
弗列也言當矣猶必其人之可故雖揚雄氏無所録而
<pb:KR4f0045_WYG_007-10b>
過以余之文次焉余故與雨蒼之弟畏蒼交雨蒼私論
並世之文舍余無所可而守選踰年不因其弟以通也
雍正六年以建寧守承事來京師又踰年終不相聞余
因是意其為人必篤自信而不苟以悦人者乃不介而
通之一見如故舊得余周官之説時輟其所事而手録
焉以行之速繼見之難固乞余言余惟古之為交也将
以求益也雨蒼欲余之有以益也其何以益余乎古之
治道術者所學異則相為蔽而不見其是所學同則相
<pb:KR4f0045_WYG_007-11a>
為蔽而不見其非吾願雨蒼好余文而毋匿其非也古
之人得行其志則無所為書雨蒼服官雖歴歴著聲績
然為
天子守大邦疆域十里昩爽盥沐質明而涖事臨民一
動一言皆世教人心政法所由興壞也一念之不周一
物之不慮則所學為之虧矣君其併心於所事而於文
則暫輟可也
　　送鍾勵暇寧親宿遷序
<pb:KR4f0045_WYG_007-11b>
古之為交也粗者責善而精者輔仁至於爵位之相先
患難之相死抑末也鍾君勵暇始冠余見之其師所其
後時往還而徒視以衆人舒君子展者勵暇之友亦余
所善也雍正丙午子展有憂勵暇急之遂視其疾因治
其喪自杪冬至三月上旬迫試期不輟是年成進士以
家事留京師會選期不就衆以為疑曰吾二親皆近六
十假而官蜀粤滇黔将若之何噫勵暇之情人人之情
也然吾未見人之數數然也叩其所學則誦易詩書治
<pb:KR4f0045_WYG_007-12a>
三傳旁及屈氏莊氏之文有年所矣嗚呼其前行葢基
於此乎因與考三禮而講以所聞其家事畢以未竟余
説留者復數月庚戌九月將寧親於宿遷乃正告之曰
君子之為學也將以成身而備天下國家之用也匪是
則先王之教不及焉若以載籍自潤澤而號為文儒則
秦漢以降始有之是謂好文非務學也君子之立身也
非比類不足以成其行一出焉一入焉塗巷之人也學
也者務一之也其事必始於慎獨而終於獨立不懼遯
<pb:KR4f0045_WYG_007-12b>
世無悶匪是而能一之者鮮矣凡子之所已能皆學者
之疏節也繼自今其事乃日起而蹈之益難子往矣繼
自今不學之友日誑誘於外而妻子交訌於中吾懼子
之有基而復壞也吾病且衰將不復見子矣願子時誦
吾言而勿自墮其力也
　　送黄玉圃巡按灣序
康熙六十年夏四月朱一桂構亂臺灣殺總兵官據其
城監司郡縣吏並逃散頼
<pb:KR4f0045_WYG_007-13a>
天子廟算秋七月叛者悉得臺灣平其冬
命擇臺臣廉靜有才識者往巡視而余同年友黄君玉
圃實承命以行余聞臺灣之将有反側也閩人及宦遊
行賈者知之垂二十年矣葢其地踔絶海中民不火食
自混闢未通外人明亡鄭芝龍始入據之入
國朝四十年然後鄭氏歸命置郡遣吏農桑肇興沃壤
千里百產豐饒而土人愚蠢恇悸浮寓姦民因得巧法
承賦於有司而私其土役其人農收畜產毫髪不得自
<pb:KR4f0045_WYG_007-13b>
專甚者猱雜其妻子而吏隂利姦民之奉漫不訾省思
亂者十室而九故一二姦民煽數十百人遂戕大帥謀
拒王師葢隂恃土人深怨以為一旦可竊據也初鄭氏
既覆有謂此土宜棄而不守者不知方其未闢於中國
誠不足為有無今則民衆百萬粟支十年屹然為海疆
重地與閩浙江南沿海諸鎮相應接則島夷洋盗不敢
萌窺伺内地逋亡者無所伏隠而菽粟百貨歳溢於泉
漳苟不能守則害亦視此故
<pb:KR4f0045_WYG_007-14a>
天子加意撫循凡監司守令必使大府任舉屬吏才實
顯著者始調移之而大府所任率平時善事其左右興
作採辦爭先於羣吏者是以民重困而上不知不至於
為國生患不止也夫粤東閩滇今之吏所號為沃區也
而民困于無告視瘠土有甚焉又功令凡邊塞山海要
地吏雖已除大府得易置其所任舉果有異於臺灣之
羣吏乎由是觀之法雖良付之非人其不能究宣
天子之德意而毒民以病國者可勝道哉君廉能夙著
<pb:KR4f0045_WYG_007-14b>
於吏部及臺中其能綏靖此邦已為衆所預信然詩有
之周爰諮諏周爰諮謀凡此類皆可因使事而歸告也
於其行也言以要之
　　贈宋西羾序
雍正壬子春余道逢相識人甫下車適有過而與言者
叩之則亡友之子宋華金西羾也接其語觀其詩久而
益有意於其人西羾大父冡宰公及父山言再世以詩
名余為諸生冢宰巡撫江蘇降爵齒而禮先焉山言年
<pb:KR4f0045_WYG_007-15a>
較長而視余若其所嚴事者觀西羾之詩與其為人雖得
之性資抑祖若父淵源之所漸也余夙有作序之戒而
西羾以為請乃誦其所聞而使自擇焉先君子有言自
晩周秦漢以來治文術者代降而卑皆以為氣數使然
非也古之以文傳者未或見其詩以詩鳴者亦然唐之
中葉始有兼營而並善者然較其所能則懸衡而不無
俯仰矣自宋以降學者之於文術必徧為之夫是以各
渉其流無一能窮源而竟委也如曰氣數實然則建安
<pb:KR4f0045_WYG_007-15b>
以後之綺麗有陶潛者出而渾然元古矣李白杜甫興
於唐而六朝雜家盡為所掩今子於詩既得其徑塗苟
日進而不已豈惟接武於先人安知不遂與古人相角
逐乎曩子欲兼治古文自今以往無庸也子之年長矣
少壮之心知既役于時文而今有官守日力之留餘者
雖壹併於詩猶恐其術之難竟也而又可兼務乎若夫
植志行身之義守官制事之方苟欲稍異於衆人而自
儕於古人其事更有艱且大者即文術可置而勿事也
<pb:KR4f0045_WYG_007-16a>
若尚能兼則又詩之所藉以増重也西羾能篤信吾言
他日宦與學皆成而出其詩以質於世即以是弁於簡
端可矣
　　送雷惕廬歸閩序
余嘗與漳浦蔡聞之太息生才之難計數平生朋好如
賓實滄洲後生中尚未見堅然可信其幾及者而况古
之人乎聞之曰吾門雷生即後起之賓實也始生見余
於聞之齋中即命請業於余余固辭而答以儕輩之稱
<pb:KR4f0045_WYG_007-16b>
者凡四三年至是始受而不辭乾隆四年冬其父惕廬
至京師生以告曰吾父兹來葢以察鋐守官之志行又
念漳浦師沒未知所學於先生者何似也翼日君過余
氣肅而容安語無枝葉自是益有意於其人將歸鋐請
曰吾父願得贈言以不虚此行惟鋐亦望先生為揭父
師勗厲之心以為此生之銜勒也昔曾子論大孝尊親
其實在國人稱願以為君子之子是謂成其親之名以
俗觀之則君之所以教與鋐之所以承者已足為鄉人
<pb:KR4f0045_WYG_007-17a>
所稱願矣然欲得此於海内之士君子則必重自砥礪
要以終身而後可定焉至百世以下使人推原於所生
必曠世一見之人振古以來可指數也由是言之鋐將
無負於余與聞之之所期則如賓實諸君子而可矣欲
盡尊親之道而逺希曾子之所云則其事葢未有終極
也君家閩粤竟世為諸生潛德隱行余無從而得之凡
為人子者莫不欲歸美於其親鋐所稱亦未可徵引第
君之來也將以察鋐守官之志行則所以自檢其身者
<pb:KR4f0045_WYG_007-17b>
必嚴矣以余為羣士所背馳而獨信余言之無棄則其
胸中必確乎有主而不隨時為俯仰即此可以定鋐之
祈嚮矣故於其歸也遂見於文俾其鄉人及海内士君
子異日皆有考於余言
　　送官庶常覲省序
始子叩吾廬欲為弟子而吾辭之堅非相外也計將為
講誦之師則衰疾多事無日力以副所求将有進於是
者則吾身之未有而又何師焉及再三云則不復辭以
<pb:KR4f0045_WYG_007-18a>
窺子之心神若誠有志於謀道者吾身雖不逮倘誦其
所聞而得能者吾志猶有寄焉古人之教且學也内以
事其身心而外以備天下國家之用二者皆人道之實
也自記誦詞章之學興而二者為之虚矣自科舉之學
興而記誦詞章亦益陋矣葢自束髪受書固曰微科舉
吾無事於學也故天地之大萬物之多而惟科舉之知
及其既得則以為學之事終而自是可以慰吾學之勤
享吾學之報矣嗚呼學至於此而世安得不以儒為詬
<pb:KR4f0045_WYG_007-18b>
病乎今子得館選未數月而告歸省母是子知學以得
身而識所祈嚮也雖然所以務學之根源辨之尤不可
以不審將以為名則自致於父母兄弟者皆以見美於
人而賊吾之本心將以既其實則所以備天下國家之
用者皆吾性命之理而不可以苟遺也自省自克于二
者之間而防其心之偷乃百行之源學者之始事也子
之歸也果能專篤以厲所學深固以植其行俾泉漳之
間後起者以為表的則吾與子之為師為弟子所闗不
<pb:KR4f0045_WYG_007-19a>
細若曰吾既有所得以為親榮可以優游而卒歳矣則
皇皇焉欲自得師義焉取哉吾平生非久故相親者未
嘗假以文懼吾言之不實也而特表子王父之墓葢粗
得其畧於所治武強之士民又將慊子之志而因以相
砥淬耳然記不云乎大孝尊親使國人稱願然曰幸哉
有子如此是乃君子之所謂孝也子能用吾之言以成
其身則所以樂其親而榮其祖者大矣於其歸也申以
朂之
<pb:KR4f0045_WYG_007-19b>
　　送吳東巖序
康熙乙未仲春吾友東巖南歸過余為别将行曰子不
能歸吾不能復來兹為永訣矣因相持噭然而哭不能
自抑也憶癸酉丙子間余試京兆則聞世胄以學行重
朋齒者三人曰歙縣吳東巖山陽劉紫函寳應喬介于
而三人者皆與余一見如舊識紫函介于號為能時文
而東巖兼治古文或謂古之道不宜於時東巖弗顧也
每榜後羣士舉積學而上壅者與苟得者相提而論以
<pb:KR4f0045_WYG_007-20a>
病有司之枉此三人必在所計數然其後二十餘年更
八九舉而卒無一得者焉丙子後介于招余授經於寶
應因往來淮揚間而東巖適授經于廣陵故余中歳與
三人相見日為多自余遘難介于省余於金陵及出刑
部獄復再至京師而東巖亦至囘思少壯游從燕市時
不獨二君子以憐余而余亦以憐二君子介于之歸也
余戃然若無所依而今東巖復長往将何以處余乎東
巖歸将道淮以至于揚其以余之状語紫函而為叩介
<pb:KR4f0045_WYG_007-20b>
于尚能北來以慰余之索居否也
　　贈介菴上人序
佛之徒而儒行者曰介庵雲南昆明人從其本師蘭谷
至京師蘭谷閉門學易絶人事者十餘年獨時就余講
問經義介菴侍側其意所向無纎微不先得者余嘗就
其溷匽修潔如小齋叩所以則下通水流躬盪滌日日
而新之蘭谷之卒也以腹疾困床褥無晷刻之寧凡五
旬有七日介菴面若非人期年之後深墨之色始少變
<pb:KR4f0045_WYG_007-21a>
而未復其常余自反所以奉吾親不能如是之誠壹也
蘭谷之書歳時必易稿介菴隨手録所増芟皆能黙識
雞鳴而起端誦尚書毛詩莊屈左馬之文夜分不輟而
拚掃炊烹以事其師者細大無遺余學於父兄未嘗有
師而承師務學如是其篤專者所見亦甚罕也嘗勸介
菴宜畜髪反為儒喟然曰吾師早見及此矣某始冠予
千金命之淮南定居於其鄉(蘭谷如臯人/薙髪於雲南)立室家為視
先人冢墓曰吾已自誤不可更誤人時某以師年已至
<pb:KR4f0045_WYG_007-21b>
不忍離今長矣懼以家自累而學與行終無所成為天
下笑且某幸有兄弟之子以續吾宗此身得寛然天壤
間百事不問而獨從所好苟再誤悔其可追介菴楷𨽻
書數十年少倫比鐫篆為時所珍其持身交友逺於流
俗者非一端而余獨標其志行以覺吾子姓兼示儒衣
冠號為孔氏之徒而行則背之者
　　髙素侯先生四十壽序
苞聞古之學術道者將以成其身也孔子語曾子所謂
<pb:KR4f0045_WYG_007-22a>
大孝尊親者使國人稱願皆曰君子之子也自科舉之
法行士登甲科則父母國人皆曰其名成矣所謂顯揚
莫大於是矣人心蔽陷於此者葢千有餘年吾師宛平
髙公少時遭家震愆太公倅某縣以事戍黒龍江世父
命公守市肆公且市且讀書卒成進士入翰林上書求
代戍詣通政司都察院皆不能逹㑹贖罪例開乃涕泣
告請於師友卒贖太公以歸祖母段太孺人年九十母
子重見又六年始考終及公視學江南太公太母猶逮
<pb:KR4f0045_WYG_007-22b>
養都人士莫不歎羡自世俗言之則公之名既成即君
子觀之事父母亦可謂能竭其力者矣然余觀北宋丞
相富公節義功烈與韓魏公相匹而眉山蘇洵上書謂
古之君子愛其人也則憂其無成今公為文學侍從之
官嘗主鄉試視學政不失士心亦守官者之常余居門
下數年竊懼公循致高位而碌碌無所成也康熙壬申
公自翰林改官京卿㑹強仕之期故舉蘇洵告富公者
以為壽
<pb:KR4f0045_WYG_007-23a>
　　張母吳孺人七十壽序
以文為壽明之人始有之然其知體要者尚能擇其人
之可而不妄為而壽其親者亦必擇其人之可而後往
求今之人則不然其所求必時之顯人而其文則傭之
村師幕賔無擇也其所稱則男女之美行皆備而不可
缺一焉而族姻子姓之瑣瑣者並著於篇夫古之良史
其紀事也直而辨簡而不汙雖帝王将相豪傑賢人所
著多者不過數事而况鄉曲之人閨中之女婦乎言孝
<pb:KR4f0045_WYG_007-23b>
者稱舜與曾閔非他聖賢之不必然也人之行或遭變
以抵其極而稱人者必舉其尤以見異也且古人之事
其親可以致隆者無弗致也而善與惡則不敢誣惡之
可掩者掩之而已其身所絶無之善則不敢虚加焉古
人之於友求無不應也而稱其善以著於後則不敢過
葢以善之未有者虚加於親則為不誠於其親稱人之
善而過其實則其文無以信今而傳後非知道之深豈
能無惑於此與張君自超余所兄事也太夫人七十命
<pb:KR4f0045_WYG_007-24a>
余以文叩所以為文者而張君曰吾母之壮也事皆聽
於吾父既老而吾長焉皆女婦之常耳獨不喜吾應舉
求仕此吾所以無汲汲干進之心也噫張君非事親之
誠知道之深而能為是言與即夫人之賢可知矣古之
遭變而見稱者非其人之願也當其常則務道之盡而
無為名焉周之初后夫人之德著於詩者皆女婦之常
也其所以傳者葢將用之閨門鄉黨邦國以化天下而
為聲教焉虞夏以前女婦之賢聖者衆矣豈是之不能
<pb:KR4f0045_WYG_007-24b>
盡與而無傳焉者務道之盡而無為名也夫人處常而
不務為名即道之盡可知矣所不喜於張君者以道之
盡責張君也張君歸誦吾言以稱觴於堂吾知夫人必
忻然而樂也
　　李母馬孺人八十壽序
自周以前女婦之傳者多以德秦漢以後多以節與才
而最幸者莫若以子之賢古之時女教修明婦人之有
德者衆矣而易詩書春秋所稱非后夫人則帝王公侯
<pb:KR4f0045_WYG_007-25a>
之女婦也然則有德而無聞焉者多矣其以節與才顯
必所遭有大不幸者然自北宋以後十室之邑著貞烈
者必有數人焉其鄉里之人有稍逺而不知其名氏者
矣而以子之賢傳者炳然可計數也然則為人子而能
以其母傳尤孝之大者與抑吾觀自古才知功名之士其父
母不必盡賢者有之矣而學士真儒不獨父多賢母亦
多賢以世所聞類所不聞概乎其不爽也豈非氣禀之
相承實與夫雜揉者異與燕之南有賢人焉曰李塨剛
<pb:KR4f0045_WYG_007-25b>
主其父孝慤先生與博野顏習齋號北方之學者其生
母馬孺人孝慤之側室也事嫡如母嫡馬孺人愛之如
同生孝慤之母倚之過於羣子婦始吾見塨之賢而幸
其能以孺人顯也及悉於孺人之事而後知孺人之賢
實有以啟塨焉塨所學非一世之業也孺人之賢葢将
歴久彌彰而為後世所計數焉以視夫凡婦人之壽耉
者異矣歳秋八月孺人八十塨來乞言因稱此為孺人
壽而又以使塨益自勵也
<pb:KR4f0045_WYG_007-26a>
　　胡母潘夫人七十壽序
吾友胡君錫叅於其母潘夫人六十時請余文述其志
節與教諸孤者以壽余曰非古也有暇則傳以詳之丁
酉春錫叅北試京兆曰以吾母教余兄弟之勤終不能
不惓惓於此故承命以來其秋果得舉冬十有二月請
余曰獻歳正月吾母七十矣將使仲弟西章歸為壽子
姑以一言先之可乎余觀書傳所記富貴顯榮之人其
生也不擇其世者有之矣若賢人君子則非獨其世隆
<pb:KR4f0045_WYG_007-26b>
也亦兼禀於母德焉自吾與錫叅遊而意其将為賢人
也及詳其先世及母夫人之志節而益信其終有立也
然錫叅近五十矣其學與行置之衆人之中雖有異焉
而迫於覉窮不能直推而前以躪古人之迹者多矣夫
人之以科目望錫叅葢祖若父及胡氏之先皆自於此
故結於習見而不能不以此為重也今錫叅既有得焉
以慰其親斯足矣若假道於此以求為富貴顯榮之人
則夫人前之所以教者豈其然哉繼自今錫叅舍是而
<pb:KR4f0045_WYG_007-27a>
務其逺者大者則其無曠先緒而顯夫人之志節有什
百於此者矣西章歸其稱是以為壽
　　蔣母七十壽序
康熙五十二年七月余在塞垣友人蔣錫震自京師以
書來曰吾母七十矣吾少孤家貧母撫且教以至於今
艱難可無述而知也子為文以夀可乎余少讀戴記見
先王制禮所以致厚於妻者視諸父昆弟而每隆焉疑
而不解也既長受室然後知父母之安否家人之睽睦
<pb:KR4f0045_WYG_007-27b>
實由之又見戚黨間或遭大故遺孤襁褓其宗祀與家
聲皆係於女子之一身而諸父昆弟有不可如何者然
後知先王制禮乃述天理以示人而非世俗之淺意所
可測也曾子曰可以託六尺之孤可以寄百里之命臨
大節而不可奪也是三者賢人君子之所難乃委巷之
女子一入室而義當以此責之其責之也専以嚴則禮
之敢不重歟夫婦人尚志節固已而立孤尤難能食之
而不能教非所謂可託也又或㷀獨無依則紀衣食持
<pb:KR4f0045_WYG_007-28a>
門戸其難有過于寄百里之命者若太夫人於蔣氏信
可謂艱貞而無負於寄託矣以余所見婦人著志節者
賦命多蹇子姓成立者希葢造物者既以節顯其身他
福祥或不能兼與而太夫人獲天祐康寧夀考錫震成
進士從容色養鄉里傳為美談閨門之内聞而興感於
女教所闗不細因書遺錫震以慰其親且使衆著于先
王之禮意焉
　　汪孺人六十壽序
<pb:KR4f0045_WYG_007-28b>
昔先王之制夫婦之禮也其合離厚薄一視其所以事
父母而已之私不與焉故婦順成内和而家理以衆人
觀之事淺而情暱莫如夫婦之居室矣而㛰禮之樂歌
曰德音來括又曰令德來教其卒章曰髙山仰止景行
行止此君子所望于賢師友而不可必得者而以責于
始入室之婦人詩人豈故迂其義哉葢不如此不足以
盡夫婦之理而為人倫之極也杕杜之三章曰王事靡
盬憂我父母男女暌隔不自言其傷而獨以憂其舅姑
<pb:KR4f0045_WYG_007-29a>
為大慼女子之志行如此豈非所謂髙山之可仰景行
之可行者與吾友曹晉袁少孤貧客遊授經以養其母
近三十年其妻汪孺人能喻其志曲折致忠養不異于
晉袁而太夫人以忘其憂晉袁兄弟七人皆同居有得
于外孤者嫠者先取足焉孺人布衣糲食常不充晉袁
間語孺人曰吾久客雖以養顧亦使嫠知有夫者常獨
居無懊恨耳孺人自是恩禮有加而嫠者以忘其苦太
夫人之終也晉袁適逺遊孺人久弱足匍匐在視太夫
<pb:KR4f0045_WYG_007-29b>
人執其手大號痛哀動左右晉袁性剛直治家素嚴于
妻子淡如也至是感孺人誠孝相敬愛老而彌篤葢晉
袁之刑于妻與孺人之順于姑而宜其家人者按之古
者夫婦之禮可謂合矣己亥季夏孺人六十其子恆占
將請余文歸夀其母而晉袁數止之葢知余之艱于文
尤病以文為壽之非古也而其子卒固以請余嘉孺人
之行㡬近于詩人之所云而傳其事将有禆于女教于
是乎書
<pb:KR4f0045_WYG_007-30a>
　
　
　
　
　
　
　
　
<pb:KR4f0045_WYG_007-30b>
　
　
　
　
　
　
　
　望溪集巻七

<pb:KR4f0045_WYG_008-1a>
欽定四庫全書
　望溪集巻八
　　　　　　　　　　翰林院侍講銜方苞撰
