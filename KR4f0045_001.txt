# -*- mode: mandoku-view -*-
#+TITLE: 望溪集
#+DATE: 2015-09-23 10:30:43
#+PROPERTY: JUAN 1

<md:KR4f0045_SBCK_001-1a>¶
　讀經¶
　　讀古文尚書¶
先儒以古文尚書辭氣不類今文而疑其偽者多矣抑¶
思能偽為是者誰與夫自周以來著書而各自名家者¶
其人可指數也言之近道莫若荀子董子取二子之精
<pb:KR4f0045_WYG_001-1b>
言而措諸伊訓大甲説命之間弗肖也而謂左丘明司¶
馬遷揚雄能為之與而况其下焉者與然則其辭氣不¶
類今文何也嘗觀史記所采尚書於肆覲東后則易之¶
曰遂見東方君長太子朱啟明則曰嗣子丹朱開明有¶
能奮庸熙帝之載則曰有能成美堯之事者如此類不<md:KR4f0045_SBCK_001-1b>¶可毛舉因是疑古文易曉必秦漢間儒者得其書苦其¶
奥澁而稍以顯易之辭更之其大體則固經之本文也¶
無逸之篇今文也試易其一二奥澁之語則與古文二
<pb:KR4f0045_WYG_001-2a>
十五篇之辭氣其有異乎遷傳儒林曰孔氏有古文尚¶
書而安國以今文讀之遂以起其家逸書而安國自序¶
其書謂科斗書廢已久時人無能知者以所聞伏生之¶書
考論文義定其可知者増多二十五篇夫古文旣不¶可
知僅就伏生之書以證而得之則其本文缺漫及字¶體
為伏生之書所不具者不得不稍為増損以足其辭¶暢其
指意此増多二十五篇所以獨為易曉而與伏生¶之書
異與然則遷所云以今文讀之者即余所謂以顯<md:KR4f0045_SBCK_001-2a>¶易之
<pb:KR4f0045_WYG_001-2b>
辭通其奥澁而非謂以隸書傳之也¶
　　讀大誥¶
昔朱子讀大誥謂周公當時欲以此聳動天下而篇中¶
大意不過謂周家辛苦創業後人不可不卒成之且反¶覆
歸之於卜意思緩而不切殊不可曉嗚呼此聖人之¶心
所以與天地相似而無一言之過乎物也盖紂之罪¶可
列數以聳人聽而武庚之罪則難為言所可言者不¶過
先王基業之不可棄與吉卜旣得可徵天命之有歸¶而
<pb:KR4f0045_WYG_001-3a>
已夫感人以誠不以偽此二者乃周人之實情可與¶天
下共白之者也其於武庚則直述其鄙我周邦之言¶未
嘗有一語文致其罪其於友邦君苐動以友伐厥子<md:KR4f0045_SBCK_001-2b>¶之
私義而不敢謂大義當與周同仇也非聖人而能言¶不
過物如是與不惟此也周初之書惟牧誓為不雜武¶王
數紂之罪惟用婦言棄祀事而剖心斮脛焚炙刳剔¶諸
大惡弗及焉至於暴虐姦宄則歸獄於多罪逋逃之¶臣
故讀牧誓而知聖人之心之敬雖致天之罰誓師聲¶罪
<pb:KR4f0045_WYG_001-3b>
而辭有所不敢盡也讀大誥而知聖人之心之公審¶已
之義察人之情壹稟於天理而修辭必立其誠也然¶大誥
之書自漢至宋千有餘年讀者莫之或疑至朱子¶而後
得其間焉是又治經者所宜取法也夫¶
　　讀尚書記¶
書說之謬悠莫如君奭篇序稱召公不悦及周公代
成<md:KR4f0045_SBCK_001-3a>¶王作誥而弟康叔自唐以後衆以為疑朱子出其論
始¶定然折之以理而未得其情也余旣辨周官正戴記
<pb:KR4f0045_WYG_001-4a>
然¶後悟曰是二者亦劉歆之為耳蓋歆承莽意作明堂
記¶奏定居攝踐阼之儀而戴記所傳無是也故預徵天
下¶有逸禮古書周官文字者令記說於廷中以示明堂
記¶所自出(不徒購其書而徵其人使記説利/其無稽也故前後至者以千數)而又多為之¶
徵於文王世子之篇竄焉周末諸子言禮者莫篤於荀¶
卿而網羅舊聞莫先於史記故於荀氏司馬氏之書亦¶
竄焉奏稱周公踐阼而召公不悦所以探漢大臣之心¶
而多為之變以攜之也而於記無可附故於君奭之序
<pb:KR4f0045_WYG_001-4b>
竄焉而並竄魯燕世家以為之徵莽改元稱康誥王若<md:KR4f0045_SBCK_001-3b>¶曰朕其弟小子封以為周公受命稱王之文則當是時¶
尚無篇首周公作洛衆㑹之文也(使此文前具則必引/為明證而不徒虚為)¶
(之説/矣)歆知其說為天下所心非故復竄此以設疑於後¶
世爾蓋是篇乃伏生之書博士弟子所循誦也若早竄¶
焉則衆譁然而辨其非矣蘇氏謂康誥之首乃洛誥錯¶
簡羣儒因之亦非也其地其時實與多士篇應而見士¶
於周義亦近焉蓋五服之國各登其民治而貢士於周
<pb:KR4f0045_WYG_001-5a>
故公因而告之然大義無存焉雖存而不論可也余憫¶
漢唐諸儒為歆所蔽使聖人之經受其誣而記禮者及¶
荀氏司馬氏亦為歆而受惡故辨其所由然使後有考¶
焉<md:KR4f0045_SBCK_001-4a>¶　　讀尚書又記¶
西伯受命稱王而斷虞芮之訟及以是年改元自歐陽¶
氏辨其妄羣儒昭然若發矇矣然特謂司馬氏孔氏毛¶
氏之妄耳書之傳詩之序自前世多疑其偽惟史記為
<pb:KR4f0045_WYG_001-5b>
完書遷知六藝必折衷於孔子文王服事殷武王末受¶
命周公成文武之德而追王孔子之言甚著而敢妄為¶
異説乎蓋莽旣稱康誥以為周公居攝稱王之文故復¶
為此以示居攝稱王而復臣節者周公也受命稱王而¶
不復為人臣者文王也紂君天下數十年西伯斷二國¶
之訟諸侯鄉之遂以是年改元制正朔况孺子襁抱劉¶
崇瀦翟義滅宗室王侯公卿大夫郡國吏士同心相推<md:KR4f0045_SBCK_001-4b>¶戴乎(緯書言文王受命有白魚負圖赤雀啣書之瑞/亦莽受銅符帛圖金䇿據以即真之符驗也)詩
<pb:KR4f0045_WYG_001-6a>
書之文曰文王受命惟中身謂繼世而為諸侯也曰文¶
王受命有此武功謂受命為西伯而専征伐也以受命¶
為稱王自史記始而後為書傳詩序者因之耳史記宣¶
成間始少出而未顯今所傳乃歆所校録而可據為信¶
乎(周本紀詩人道西伯蓋受命之年稱王至王瑞自旁/太王興不獨與論語中庸顯背繩以文義亦多駢)
(枝¶¶削之前後語/意正相承無間)朱子謂史記之妄歐陽氏所辨明矣惟¶
九年大統未集實為痕瑕嗚呼武成之篇古文也古文¶
尚書毛詩皆自歆發歆為三統厯考上世帝王以為文
<pb:KR4f0045_WYG_001-6b>
王受命九年而崩則武成及周本紀之文為歆所増竄¶
尚何疑乎嗚呼歆之徧竄羣書以曲為彌縫乃其姦之<md:KR4f0045_SBCK_001-5a>¶所以卒發於後世與¶
　　讀尚書君牙冏命吕刑文侯之命費誓秦誓¶
尚書自畢命以下所存六篇先儒多未達其義余嘗考¶
之費誓則事可傳也君牙冏命秦誓則言不可廢也吕¶
刑文侯之命則事不可没也三代之刑典至穆王而始¶
變文武之舊都至平王而終棄可無志乎吕刑之言雖
<pb:KR4f0045_WYG_001-7a>
或不可廢而孔子録之則非以其言也觀文侯之命無¶
一言之當物而弗刪則以著事變而非有取於其辭義¶
審矣司馬遷作史記於費誓具詳焉於秦誓删取焉而¶
文侯之命則没之盖以其言無足存而不知事不可没¶
也用此觀之聖人删述之義羣賢莫之能贊豈獨春秋<md:KR4f0045_SBCK_001-5b>¶之筆削哉¶
書存文侯之命而宣王中興用賢討叛事列正雅者其¶
誓誥䇿命之文無一見焉先儒以謂亡於幽王之亂而
<pb:KR4f0045_WYG_001-7b>
余竊意所亡者不惟宣王之書自君牙以下六篇皆孔¶
子摭拾於亂亡之餘非得之周室之史記也自唐虞夏¶商
非闗一代廢興之故不以列於書故周書自畢命以¶前
皆造周毖殷保世靖民之大政也若専取辭意之善¶則
成康之際周召共政史逸作冊其命官之辭逺過於¶君
牙冏命者必多矣孔子乃舍彼而取此義安處與用¶此
知康王以前䇿命之大者已與誓誥並列於學官而¶立
為四術其餘内史所藏孔子盖未之見也吕刑則布<md:KR4f0045_SBCK_001-6a>¶在
<pb:KR4f0045_WYG_001-8a>
四方而有司籍之若魯若晉若秦之書則其國傳之¶君
牙冏命則其家守之子嘗學禮而病杞宋之無徵故¶於
周書惜其僅有存者而録之以垂法戒焉耳使得諸¶周
内史所藏則豈宜濶希而不類如此哉(使内史之籍尚/存而孔子¶未之)
(見亦不宜竟以君牙以下六篇續備/有周一代之書而定以百篇之數)抑觀君牙冏命¶秦
誓而又以歎世變之亟焉文武之政刑皆變亂於穆¶王而
讀其書彬彬乎去成康不逺也秦穆悔過思賢之¶言可
法於後世而力逞其忿以遂前愆言與行顯背而¶謂可塗
<pb:KR4f0045_WYG_001-8b>
民之耳目夏殷之末造未嘗有是也二帝三王¶純一忠
敬之風其尚可復也哉此又序書之隱義也¶
　　讀二南<md:KR4f0045_SBCK_001-6b>¶二南之序曰繫之周公繫之召公余少受詩反覆焉而¶
不得於心及觀朱子集傳云得之國中而雜以南國之¶
詩謂之周南得之南國者直謂之召南然後心愜焉而¶
漢廣汝墳所以獨列於周南則其義未之前聞也夫周¶
道興於西北自北而南地相直者正江漢也風教逺烝
<pb:KR4f0045_WYG_001-9a>
於此則周之西南沿漢與江庸蜀羌髳㣲盧彭濮之怙¶
冒舉諸此矣至於汝墳則又自西而益東自南而漸北¶
殷商國畿而外皆周之宇下所謂三分天下有其二也¶
且其辭義以視召南諸篇亦瑩然而出其類方是時被¶
化之國其上之風教雖能應於關睢麟趾而下之禮俗¶
猶未盡淳觀漢廣之愛慕流連而知其不可求則與行<md:KR4f0045_SBCK_001-7a>¶露野有死麕悄乎其有懼心者異矣草蟲殷雷自言其¶
傷而已耳汝墳則憂在王室而勉其君子於文王以服
<pb:KR4f0045_WYG_001-9b>
事殷之心若或喻之録此二詩而被化之先後疆畧之¶
廣輪觀感之淺深一一可辨矣十三國之風其篇次列¶
於周太師或孔子更定所不敢知而二詩之在周南則¶
為周公所手訂决也惟何彼穠矣其作於鎬洛若齊人¶
為之皆不宜以入召南豈秦火之後詩多得之諷誦漢¶
之經師失其傳而漫以附焉者與¶
　　讀𨚍&KR0352;<md:KR4f0045_SBCK_001-8a>¶至曹檜十一國風¶
漢唐諸儒於變風傅㑹時代各有主名以入於美刺朱
<pb:KR4f0045_WYG_001-10a>
子既明辨之而世儒猶嘵嘵盖謂一國之詩數百年之¶
乆所存必政教之尤大者閭閻叢細之事男女猥鄙之¶
情即間録以垂戒不宜其多乃至於此而不知刪詩之¶
指要即於是焉存盖古者自公卿至於列士職以詩獻¶
而衰世之臣孰是如大雅之舊人家父凡伯者乎故淇¶
澳緇衣而外士大夫憂時閔已之詩所存無幾而叢細¶
猥鄙之辭則無一或遺盖民俗之真國政之變數百年<md:KR4f0045_SBCK_001-8b>¶後廢興存亡昬明之由皆於是可辨焉稽之春秋中原
<pb:KR4f0045_WYG_001-10b>
建國兵禍結連莫劇於陳鄭衛次之宋又次之而淫詩¶
惟三國為多(樂記雖云宋音燕女溺志然特/論其音且燕女非必淫奔也)以此知天¶
惡淫人不惟其君以此敗國亡身殞嗣其民夫婦男女¶
亦死亡危急焦然無寧歲也而淫詩之多寡實與兵禍¶
之疏數相符則删詩之指要居可知矣齊晉秦三國最¶
强而兩國無淫詩齊襄災及其身崔杼弑君陳氏竊國¶
皆由女禍故齊詩終於猗嗟載馳敝笱始於鷄鳴秦之¶
亡以親奄幸疾師儒故秦詩始於車&KR0639;駟驖終於夏屋
<pb:KR4f0045_WYG_001-11a>
唐俗勤儉固其所以興也然纖嗇筋力則艷以利而易¶
動故其後趙盾欒書皆為國人所附而晉卒分於三族<md:KR4f0045_SBCK_001-9a>¶乃
桓叔武公為之嚆矢耳國以此始亦必以終兹非其¶明
鑑與若魏若曹若檜國小而鄰逼故君民同憂未敢¶淫
逞而君少偷惰臣或貪愚則國非其國矣總而計之¶𨚍
&KR0352;無徵魏檜早滅衛鄭以下七國之亡徵並於所存¶之
詩見之非聖人知周萬物而百世莫之能違其孰能¶與
於此然則鄭之亡轉後於陳而衞之亡又後於宋何¶也
<pb:KR4f0045_WYG_001-11b>
鄭之淫風盛於下而未及其上衛有康叔武公之遺¶德
雖至季世猶多君子國於天地必有與立或同始而¶異
終或將傾而復植豈可以一端盡哉以是知天命無¶常
國之興亡一以人事為準也¶
　　讀𨚍&KR0352;魏檜四國風<md:KR4f0045_SBCK_001-9b>¶魏檜之詩皆作於未并於晉鄭之先其辭其事可按而¶
知也晉自桓叔以後陰謀布德以收晉民而魏偪介焉¶
所任非人賢者思隱吏競於貪此君子所以歎心憂之
<pb:KR4f0045_WYG_001-12a>
誰知而小人則已望樂郊而思適也檜風之作盖在厲¶
王之世有識者憂宗周之殞為將及焉此萇楚匪風所¶
以作也羣儒乃以比於𨚍&KR0352;謂所言皆晉鄭之事而朱¶
子亦承用焉(集傳謂魏詩為晉作檜詩為鄭作並引蘇/氏檜詩之説必出自他人朱子誤記為子)¶
(由/耳)夫晉至武獻思啟封疆方欲用其民而撫輯之豈復¶
有碩䑕之號而檜并於鄭在東遷以後武莊强盛王室¶
再造大難已夷又何風駭車傾之懼乎𨚍&KR0352;舊國之詩¶
無一存焉何也以諸國之風比類以求其義必其君有<md:KR4f0045_SBCK_001-10a>¶
<pb:KR4f0045_WYG_001-12b>
大美大惡民心以動國俗以移而後風謠作焉魯宋望¶
國厯年久長而詩無風况蕞爾之𨚍&KR0352;立國又日淺哉¶
魯宋之君有簒弑而無淫昬簒弑之惡宜載於冊書而¶
國之臣民則不忍作詩以刺也其俗由舊而無大改更¶
故無風之可陳(觀魯為呉公子札所歌/風詩止十五篇可知)孟子說詩必以¶
意逆志而又在於論其世其此類也與¶
　　讀王風¶
世儒謂讀王風而知周之不再興非深於詩者之言也
<pb:KR4f0045_WYG_001-13a>
方是時上之政教雖傎而下之禮俗未改其君子抱義¶
而懐仁其細民畏法而守分以道興周盖視變魯變齊¶
而尤易焉黍離兔爰憂時閔俗百世以下猶使人悱惻<md:KR4f0045_SBCK_001-10b>¶而流連大車檻檻師都猶能正其治也君子陽陽匿跡¶
下僚而不改其樂也采葛憂良臣之見讒丘中懼賢者¶
之伏隱觀其朝有若榮公皇父師尹之敗類者乎君子¶
於役發乎情止乎禮義者無論矣葛藟悲無兄弟則宗¶
子收族大功同財之淳風猶未冺也戍者懐其室家而
<pb:KR4f0045_WYG_001-13b>
於君長無怨言思奔之女自誓於所私按其辭意亦未¶
嘗心非其大夫觀其民有若晉國之誣於欒氏齊魯之¶
隱民心歸於陳季者乎十篇之中淫志溺志敖辟煩促¶
之音無一有焉盖自周公師保萬民君陳畢公繼治於¶
伊洛自上以下莫不漸於教澤愾於德心而知禮義之¶
大閑故降至春秋簒弑攘奪接跡於諸夏之邦而王室<md:KR4f0045_SBCK_001-11a>¶則無之以衆心之不可搖奪也子頽子帶子朝之亂國¶
民鄉順官師守常故侯伯公卿倚是以定謀而亂賊皆
<pb:KR4f0045_WYG_001-14a>
應時誅討使當是時上有宣王下有方召則其興也勃¶
矣况能託國於周孔乎然孔子志在東周其於齊衛之¶
君猶睠睠焉而適周則未嘗一自通於共主及二三執¶
政何也盖周之政在世卿乆矣以羈旅之士一旦奉社¶
稷以從非聖如湯文安能蹈此故必得大國而用之踐¶
桓文之迹然後能成周召之功此孔子之志事也世儒¶
以周不能興遂謂王風氣象薾然不可振起是所謂見¶
其影而不見其形者也孟子言誦詩讀書道在知人論
<pb:KR4f0045_WYG_001-14b>
世而自道其學曰知言有以也夫<md:KR4f0045_SBCK_001-11b>¶　　讀齊風¶
余少讀著疑與鄭之丰衛之桑中為類而非譏不親迎¶
(親迎之禮壻本御輪三周先俟於門外且跬步/之頃而三易其瑱不惟無此禮數亦非事之情)及少長¶
見班固地理志然後得其徵盖此女所奔者非一人東¶
方之日則奔之者非一女也齊自襄公鳥獸行下令國¶
中長女不得嫁為家主祠名曰巫兒至東漢之初俗猶¶
未改故當其時奔者亦若無怍於父兄受其奔者亦可
<pb:KR4f0045_WYG_001-15a>
無憎於里黨(盖惟聴其奔然後可/以安人情别天屬也)顯言而公傳道之是¶
以鄭衞之詩按其辭可知為淫奔而著與東方其事其¶
辭與夫婦之唱隨者幾無辨也國語稱襄公田狩畢弋¶
不聴國政而惟女是崇則還與盧令亦同時所作耳齊<md:KR4f0045_SBCK_001-12a>¶之立國能强由其民習於武節而其後篡弑竊國之釁¶
皆由女寵其詩十一篇二為遊田五為男女之亂而冠¶
以古賢妃之警其君盖齊之所以始終者具此矣孔子¶
删詩事有細而不遺辭有汚而不削以是乃廢興存亡
<pb:KR4f0045_WYG_001-15b>
之所自也非然則鄭衛齊陳之淫聲慢聲胡為而與雅¶
頌並立與¶
　　書周頌清廟詩後¶
舊說此周公既成洛邑而朝諸侯率之以祀文王之樂¶
歌盖以四時祫祭皆於太廟無獨祀文王之禮然武王¶
革殷之後洛邑未作之前不宜竟無祀文王之樂歌尚¶書
武成王來自商至於豐則邦甸侯衛駿奔走執豆籩<md:KR4f0045_SBCK_001-12b>¶尚
在五廟中之稷廟及武王遷鎬乃立天子之七廟而¶周
<pb:KR4f0045_WYG_001-16a>
公於是時特起大義立廟於豐獨祀文王(成王作洛至/於豐而¶發命)
(則豐廟作於遷/鎬之初可知)凡爵命公侯卿大夫皆於豐廟康王¶命
畢公保釐東郊則步自周至於豐江漢之詩召虎鍚¶命
告於文人是也盖祫祭先公先王於后稷之廟率諸¶侯
以致孝享宜也爵命當世之公侯卿大夫而臨以上¶古
之侯伯則義有未安鎬京雖有文王之廟然后稷及¶先
公先王皆式臨焉而獨受命於文王之廟非文王之¶心
之所安也郊祀后稷而别立明堂以宗祀文王亦此¶義
<pb:KR4f0045_WYG_001-16b>
也然則載見辟王何以有獨祀武王之詩曰此其事¶與
文王異是乃成王免䘮初遇吉祭奉武王之主以入<md:KR4f0045_SBCK_001-13a>¶王
季之廟而特祀焉儀禮所稱吉祭猶未配謂此也盖¶事
應祧之祖之終不可缺一時祭故必祫於太廟奉祧¶主
以藏夾室然後特祀新主於所入之廟文王侯伯也¶吉
祭於廟不宜有樂歌成康以降後王皆有吉祭而不¶為
樂歌古人事君親要於誠信不敢溢言虛美以滋天¶下
後世之口實也
<pb:KR4f0045_WYG_001-17a>
　　又書清廟詩後¶
或謂武成丁未祀於周廟天子諸侯之出歸告於祖禰¶之
正禮也即事者惟邦甸侯衛耳越三日庚戍柴望大¶告
武成告至於前所告者之正禮也以順天革命故特¶舉
柴望耳既生魄庶邦冡君暨百工受命於周乃庶邦<md:KR4f0045_SBCK_001-13b>¶君
臣受命於周之始古者爵命必於祭安知非此時特¶祭
於文王之廟而作是詩也然方是時先公先王之樂¶歌
未作不宜先薦文王之詩五廟之舊制未更樂章不¶宜
<pb:KR4f0045_WYG_001-17b>
首舉清廟為義且朱子既據賈疏所推日歴而升既¶生
魄三語於丁未之前則未知孰為定論也或謂據戴¶記
天子犆礿祫禘祫嘗祫烝則時祭亦有犆安知此詩¶非
用於犆祭時乎不知以禘為時祭乃漢儒約春秋所¶書
魯禘傅㑹而為之說前儒之辨明矣雖夏殷之世禮¶文
質畧事亦難舉至周則前期卜日卜尸㪚齋七日致¶齋
三日使日祭一廟祭之明日繹而賓尸自致齋以至¶終
事兼旬中無一日之間人力則實不能勝國事則一<md:KR4f0045_SBCK_001-14a>¶切
<pb:KR4f0045_WYG_001-18a>
廢置加以天地社稷山川百神之事六服羣辟朝聘¶㑹
同之政日不暇給矣用此知時祭必無犆而凡祀文¶王
之樂歌皆始作豐廟時所薦也¶
　　讀周官¶
嗚呼世儒之疑周官為偽者豈不甚蔽矣哉中庸所謂¶
盡人物之性以贊天地之化育者於是書具之矣盖惟¶
公達於人事之始終故所以教之養之任之治之之道¶無
不盡也惟公明於萬物之分數故所以生之取之聚¶之
<pb:KR4f0045_WYG_001-18b>
散之之道無不盡也運天下猶一身視四海如奥阼¶非
聖人而能為此乎然自漢何休宋歐陽修胡宏皆疑¶為
偽作盖休耳熟於新莽之亂而修與宏近見夫熙寧<md:KR4f0045_SBCK_001-14b>¶之
弊故疑是書晩出本非聖人之法而不足以經世也¶莽
之事不足論矣熙寧君臣所附㑹以為新法者察其¶本
謀盖用為富强之術以視公之依乎天理以盡人物¶之
性者其根源較然異矣就其善者莫如保甲之法然¶田
不井授民無定居而責以相保相受有辠奇衺相及¶則
<pb:KR4f0045_WYG_001-19a>
已利害分半而不能無拂乎人情矣修與宏不能明¶辨
安石所行本非周官之法而乃疑是書為偽是猶懲¶覆
顚而廢輿馬也是書之出千七百年矣假而戰國秦¶漢
之人能偽作則冬官之缺後之文儒有能補之者乎¶不
惟一官之全小司馬之缺有能依倣四官之意以補¶之
者乎其所以不能補者何也則事之理有未達而物<md:KR4f0045_SBCK_001-15a>¶之
分有未明也嗚呼三王致治之迹其規模可見者獨¶有
是書世變雖殊其經綸天下之大體卒不可易也若¶修
<pb:KR4f0045_WYG_001-19b>
與宏者皆世所稱顯學之儒而智不足以及此尚安¶望
為治者篤信而見諸行事哉必此之疑則惟安於苟¶道
而已此余所以尤痛疾乎後儒之浮說也¶
　　周官辨偽一¶
凡疑周官為偽作者非道聴塗說而未嘗一用其心即¶
粗用其心而未能䆒乎事理之實者也然其間决不可¶
信者實有數事焉周官九職貢物之外别無所取於民¶
而載師職則曰近郊十一逺郊二十而三甸稍縣都皆
<pb:KR4f0045_WYG_001-20a>
無過十二市官所掌惟㕓布與罰布而㕓人之絘布總<md:KR4f0045_SBCK_001-15b>¶布質布别増其三夏秋二官敺疫禬蠱攻貍蠧去妖鳥¶
敺水蟲所以除民害安物生肅禮事也而以戈擊壙以¶
矢射神以方書厭鳥以牡橭象齒殺神則荒誕而不經¶
若是者揆之於理則不宜驗之於人心之同然則不順¶而
經有是文何也則莽與歆所竄入也盖莽誦六藝以¶文
姦言而浚民之政皆託於周官其未簒也既以公田¶口
井布令故既簒下書不能遽變十一之說而謂漢法¶名
<pb:KR4f0045_WYG_001-20b>
三十稅一實十稅五則其意居可知矣故歆承其意¶而
増竄閭師之文以示周官之田賦本不止於十一也¶莽
立山澤六筦𣙜酒鑄器稅衆物以窮工商故歆増竄¶㕓
人之文以示周官征布之目本如是其多也莽好厭<md:KR4f0045_SBCK_001-16a>¶勝
妖妄愚誣為天下訕笑故歆増竄方相壺涿哲族庭¶氏
之文以示聖人之法固如是其多怪變也夫歆頌莽¶之
功既曰發得周禮以明因監而公孫禄數歆之罪又¶曰
顚倒五經使學士疑惑則此數事者乃莽與歆所竄¶入
<pb:KR4f0045_WYG_001-21a>
决矣然猶幸數事之外五官具完聖人制作之意昭¶如
日星其所偽託按以經之本文而白黑可辨也古者¶公
田為居井竈埸圃取具焉國賦所入實八十畝孟子¶及
春秋傳所謂十一乃總計公私田數以為言若周之¶賦
法不過歲入公田之穀并無所謂十一之名也又安¶從
有二十而三與十二之道哉閭師之法通乎天下又¶安
有近郊逺郊甸稍縣都之别哉載師職所以特舉國<md:KR4f0045_SBCK_001-16b>¶宅
園㕓漆林以田賦之外地征惟此三者耳今去近郊¶十
<pb:KR4f0045_WYG_001-21b>
一至無過十二之文而載師職固辭備而義完矣周¶官
之田賦更無可疑者矣周之先世闗市無征及公制¶六
典商則門征其貨賈則闗市征其㕓盖以有職則宜¶有
貢又懼所獲過贏而民争逐末耳肆長之斂總布盖¶總
一肆買賒官物所入之布而斂之非别有是征也若¶質
布則本職無是絘布則通經無是也今去絘布質布¶總
布之文而㕓人職固辭備而義完矣周官之市征更¶無
可疑者矣方相氏之索室敺疫也庭氏之射妖鳥也¶硩
<pb:KR4f0045_WYG_001-22a>
族氏之覆妖鳥之巢也乃聖人明於幽明之故而善¶除
民惑也害氣時作妖鳥夜鳴人之所忌其氣焰足以<md:KR4f0045_SBCK_001-17a>¶召
疾殃故立為經常之法俾王官帥衆而敺之引弓而¶射
之則民志定其氣揚而夭厲自息矣夫疫可敺也而¶䝉
熊皮黄金四目與莽之遣使負鷩持幢何異乎卜得¶吉
兆以安先王之體魄而入壙戈擊四隅以敺方良與¶莽
之令武士入髙廟㧞劍四面提擊何異乎妖鳥之巢¶可
覆也而以方書日月星辰之號懸其巢妖鳥之有形¶者
<pb:KR4f0045_WYG_001-22b>
可射也不見其形而射其方猶有說也神之降不以¶徳
承焉不以其物享焉而射之可乎水蟲之怪可敺也¶而
其神可殺乎神無形而有死神死而淵可為陵其誑¶燿
天下與莽之鑄威斗鐫銅人膺文桃湯赭鞭鞭灑屋¶壁
異事而同情今於方相氏去䝉熊皮黄金四目及大<md:KR4f0045_SBCK_001-17b>¶䘮
以下之文於硩族氏去以方書下之文(覆其巢則鳥自/去矣以方¶書懸)
(巢上是不覆其巢/也與上文顯背)於壼涿氏去若欲殺其神以下之¶文
於庭氏去若神也以下之文則四職固辭備而義完¶矣
<pb:KR4f0045_WYG_001-23a>
其他更無可疑者矣凡世儒所疑於周官者切䆒其¶義
皆聖人運用天理之實惟此數事揆以制作之意顯¶然
可辨其非真而於莽事則皆若為之前轍而開其端¶兆
然則非歆之竄入而誰乎昔程子出大學中庸於戴¶記
數百年以來莫有異議朱子斥詩小序雖有妄者欲¶復
開其喙而信從者稀矣惜乎是經之大體二子斷為¶非
聖人不能作而此數事未得為二子所薙芟也雖然¶理
者天下之公也心者百世所同也然則姑存吾說以<md:KR4f0045_SBCK_001-18a>¶俟
<pb:KR4f0045_WYG_001-23b>
後之君子其可哉¶
　　周官辨偽二¶
媒氏仲春之月大㑹男女奔者不禁近或為之說曰是¶
乃聖人之所以止佚淫而消鬬辯也每見甿庶之家嫠¶
者改適猜釁叢生變詐百出由是而成獄訟者十四三¶
焉豈若天子之吏以時㑹之而聴其相從於有司之前¶
可以稱年材使各得其分願哉管子治齊以掌媒合獨¶
猶師其意則斯乃民治之所宜也審矣嗚呼管子生政
<pb:KR4f0045_WYG_001-24a>
散民流之後而姑為一切之法是不可知若成周之世¶
則安用此哉自文王后妃之躬化逺蒸江漢至周公作¶
洛道洽政行民知秉禮而度義也乆矣又况周官之法<md:KR4f0045_SBCK_001-18b>¶冠昏之禮事黨政教之比戸之女功酇長稽之凡民之¶
有衺惡者雖未麗於法而已坐諸嘉石役諸司空任諸¶
州里尚何怨曠陰私暴詐之敢作哉管子合獨之政乃¶
取鰥寡而官配之若㑹焉而聴其自奔則雖亂國汚吏¶
能布此為憲令乎盖莽之法私鑄者伍坐沒入為官奴
<pb:KR4f0045_WYG_001-24b>
婢傳詣鍾官者以十萬數至則易其夫婦民人駭痛故¶
歆増竄媒氏之文以示周官之法官會男女而聴其相¶
奔則以罪沒而易其夫婦猶未為已甚也莽之母死而¶
不欲為之服歆與博士獻議周禮王為諸侯緦衰弁而¶
加環絰同姓則麻異姓則葛今周禮司服無弁而加環¶
絰三語則媒氏之文為歆所増竄也决矣(按莽欲九鍚/則増易左傳)<md:KR4f0045_SBCK_001-19a>¶(謂周公越九錫之檢莽欲稱假皇帝則云書逸嘉禾篇/周公奉鬯立於阼階延登贊曰假王涖政勤和天下其)¶
(偽搆經文皆歆為之謀主也又以文義覈之於奔者不其/禁下承以無故而不用令者罰之則所謂不用令未知)
<pb:KR4f0045_WYG_001-25a>
(何指也既曰大㑹男女又曰司男女之無夫家者而㑹/之重見贅設失言之序必削去仲春之月以下三十¶七)
(字然後媒氏之/文與義皆完善)嗚呼聖人之法所以循天理而達之¶也
聖人之經所以傳天心而播之也乃為悖理逆天之¶語
所混淆至於二千餘年而不可辨則歆誠萬世之罪¶人
也余嘗病班史於莽之亂政姦言纖悉不遺於義為¶踈
於文為贅然周官之為歆所偽亂者乃賴班史而備¶得
其徵豈非聖人之經天心不欲其終晦而既蝕復明¶固
有數存乎其間耶
<pb:KR4f0045_WYG_001-25b>
　或曰歆於司服職轉不竄入三語何也蓋他職所増
　皆怪變不經故¶必竄入以惑人聴司服職則本有為
　諸侯緦衰及其首服皆弁絰之語而弁而加環絰同
　姓則麻異姓則葛乃<md:KR4f0045_SBCK_001-19b>¶禮家之常談衆共知之歆之姦心
　以周官雖藏册府而恐吏民或私有其書故以莽之
　亂政竄入諸官頒示天¶下而於已所獻議禮家之常
　談轉不竄入使人疑古書之傳有同異以比於易詩
　書之文引用或有増損者正¶所謂顚倒五經使學士
<pb:KR4f0045_WYG_001-26a>
　疑惑也<md:KR4f0045_SBCK_001-20a>¶(自記/)<md:KR4f0045_SBCK_001-21a>¶　　讀儀禮¶
儀禮志繁而辭簡義曲而體直微周公手定亦周人最¶
初之文也然其制惟施於成周為宜蓋自二帝三王彰¶
道教以明民凡仁義忠敬之大體雖甿隸曉然於心故¶
層累而精其義密其文用以磨礲德性而起教於微𦕈¶
使之益深於人道焉耳後世淳澆樸散縱性情而安恣¶睢
其於人道之大防且陰决顯潰而不能自禁矣乃使¶戔
<pb:KR4f0045_WYG_001-26b>
戔於登降進反之儀服物采色之辨而相較於微忽<md:KR4f0045_SBCK_001-21b>¶之
間不亦末乎吾知周公而生秦漢以降其用此必有¶變
通矣獨是三代之治象與聖人彷徨周浹之意可就¶其
節文數度省想而得之故昌黎韓子讀此惜不得進¶退
揖讓於其間然其辭以類相從其義以合而見而韓¶子
乃分剟而别著為篇則非吾之所能知矣¶
　　書考定儀禮䘮服後¶
余少讀儀禮䘮服傳即疑非卜氏所手訂乃一再傳後
<pb:KR4f0045_WYG_001-27a>
門人記述而間雜以已意者而於經文則未敢置疑焉¶
惟尊同者不降時憯然不得於余心乃試取傳之云爾¶
者剟而去之而傳之文無復舛複支離而不可通曉者¶
更取經之云爾者剟而去之而經之義無不即乎人心<md:KR4f0045_SBCK_001-22a>¶然後知是亦歆所増竄也盖䘮服之有厭降見於子思¶
孟子之書惟尊同不降則秦周以前載籍更無及此者¶
而於莽之過禮竭情以侍鳳疾及稱供養太皇太后義¶
不得服功顯君事尤切近故假是以為比類焉嗚呼先
<pb:KR4f0045_WYG_001-27b>
王制禮有迹若相違而理歸於一者以物之則各異而¶
所以為則者無不同也尊同而不降物之則無是也曾¶
是可厚誣先聖而終蔽人心之同然者乎夫莽誦六藝¶
以文奸言其於易春秋間有稱引皆自為之說而謬其¶
指書之傳詩之序雖有假托而經文則未嘗増易焉然¶
則公孫禄所謂顚倒五經使學士疑惑者䘮服經傳之¶
文尤顯見於當時而為老師宿儒所指斥者歟(時周官/始出戴)<md:KR4f0045_SBCK_001-22b>¶(記尚未列/於學官)
<pb:KR4f0045_WYG_001-28a>
　　讀孟子¶
余讀儀禮嘗以謂雖周公生秦漢以後用此必有變通¶
及觀孟子乃益信為誠然孟子之言養民也曰制田里¶
教樹畜而已其教民則謹庠序之教申之以孝弟之義¶
凡昔之聖人所為深微詳密者無及焉豈不知其美善¶
哉誠勢有所不暇也然由其道層累而精之則終亦可¶
以至焉其言性也亦然所謂踐形養氣事天立命間一¶及
之而數舉以示人者則無放其良心以自異於禽獸¶而
<pb:KR4f0045_WYG_001-28b>
已既揭五性復開以四端使知其實不越乎事親從¶兄
而擴而充之則自無欲害人無為穿窬之心始盖其<md:KR4f0045_SBCK_001-23a>¶憂
世者深而拯其陷溺也廹皆昔之聖人所未發之覆¶也
嗚呼周公之治教備矣然非因唐虞夏殷之禮俗層¶累
而精之不能用也而孟子之言則更亂世承汚俗旋¶舉
而立有效焉有宋諸儒之興所以治其心性者信微¶且
密矣然非士君子莫能喻也而孟子之言則雖婦人¶小
子一旦反之於心而可信為誠然然則自事其心與¶治
<pb:KR4f0045_WYG_001-29a>
天下國家者一以孟子之言為始事可也¶
　　辨明堂位¶
明堂位列戴記先儒以為誣舊矣而余尤疑是篇不知¶
何為而作也謂周人記之則於明堂方位度數朝㑹禮¶儀
宜詳謂魯人自侈大則宜先周公勲勞法則以及山<md:KR4f0045_SBCK_001-23b>¶川
土田附庸殷民周索命誥典册而無一具焉至魯君¶臣
相弑三傳無異辭初誦經書者皆識焉記者能詳四¶代
之服器官而獨昧於此豈不異哉及讀前漢書然後¶知
<pb:KR4f0045_WYG_001-29b>
此莽之意而為之者劉歆之徒耳莽之簒無事不託¶於
周公其居攝也羣臣上奏稱明堂位以定其儀故記¶所
稱莫不與莽事相應其稱周公踐天子之位以治天¶下
朝諸侯於明堂以莽踐阼背斧依南面朝羣臣也賊¶臣受
九錫以為簒徵自莽始故備舉魯所受服器官以¶為是
猶行古之道耳其稱魯君臣未嘗相弑又以示傳¶聞不
可盡信若將為平帝之弑設疑也其篇首曰昔者¶周公
朝諸侯於明堂之位天子負斧依南鄉而立易周<md:KR4f0045_SBCK_001-24a>¶公以
<pb:KR4f0045_WYG_001-30a>
天子與當日羣臣所奏周公始攝則居天子之位¶非乃
六年然後踐阼隱相證也莽贊稱假皇帝則奏稱¶書逸
嘉禾篇周公奉鬯立於阼階延登贊曰假王蒞政¶勤和
天下書既逸矣云云者誰實為之又况漫無所稽¶之雜
記哉或疑周公踐阼倍依以朝諸侯别見史記魯¶燕世
家而荀卿儒效篇亦曰以枝代主疑明堂記或有¶所授
不知古用簡册秘府而外藏書甚希太史公書宣¶成間
始少出自向校遺書歆卒父業以序七畧東漢宗¶之凡
<pb:KR4f0045_WYG_001-30b>
後世子史之傳皆歆所校録也歆既偽作明堂記¶獨不
能増竄太史公荀子之文哉詩書而外周人之書¶成體
而不雜者莫如左氏春秋傳史克之頌祝鮀之言<md:KR4f0045_SBCK_001-24b>¶於魯
先世事詳矣無一語及此而悖亂之說皆見於歆¶以後
始顯之書則歆實偽亂増竄以文莽之奸也决矣¶嘗考
魯世家削去成王臨朝至□□如畏然燕世家削¶去成
王既㓜至召公乃説前後文義脗合無間而周本¶紀所
謂周公攝行政當國與尚書位冢宰正百工義正¶相(符/)
<pb:KR4f0045_WYG_001-31a>
是則劉歆之徒所未及改更而尚存其舊者且金¶縢乃
伏生之書始出即列於學官稱王與大夫盡弁又¶云公
為詩以貽王而王亦未敢誚公則年非甚少斷可¶識矣
以是觀之凡言成王㓜者皆莽歆之誣妄也蓋欲¶言周
公踐阼而不得不言成王㓜不能踐阼耳昔韓子¶論學
首在别古書之正偽取其正者以相參伍而得其<md:KR4f0045_SBCK_001-25a>¶會通
則昭昭然如分黑白矣¶
　　書考定文王世子後
<pb:KR4f0045_WYG_001-31b>
余少讀世子記怪其語多複&KR0689;枝贅既長益辨周公踐¶
阼之誣武王夢帝與九齡之妄而未有以黜之及觀前¶
漢書王莽居攝羣臣獻議稱明堂位周公踐阼以具其¶
儀然後知是篇誣妄語亦當時所増竄也是篇所記教¶
世子之禮也而稱成王不能涖阼者再周公踐阼者三¶
成王㓜而孤無由習世子之禮非關不能踐阼也周公¶
抗世子之法於伯禽豈必踐阼而後法可抗哉其强而¶
附之増竄之跡隱然可尋莽將即眞稱天公使者見夢
<pb:KR4f0045_WYG_001-32a>
於亭長曰攝皇帝當為真故偽附此記以示年齒命於<md:KR4f0045_SBCK_001-25b>¶天而夢中得以相與昔周文武實見此兆則亭長之夢¶
信乎其有徵矣嘗考周官顯悖於聖道者實有數端而¶
察之莫不與莽事相應故公孫禄謂歆顛倒五經使學¶
士疑惑其罪當誅意當其時老師宿儒必具見周官禮¶
記本文而憤其偽亂故祿亦疾焉余於周官之不類者¶
既辨而削之乃并芟薙是篇稍移其節次而發其所以¶
然之義孟子曰予豈好辨哉予不得已也之數者乃禮
<pb:KR4f0045_WYG_001-32b>
義之大閑自前世或疑而未决或習而不知其非故不¶
自揆刋而正之以俟後之君子¶
莽之亂政皆託於周官而僭端逆節一徵以禮記其引¶
他經特遷其説謬其指而未敢易其本文(其受九錫奏/稱謹以六藝)<md:KR4f0045_SBCK_001-26a>¶(通義經文所見周官禮記宜於今者為九命之錫盖/他經則&KR0118;就其義而周官禮記則増竄其文之徵也)蓋¶
武帝時五經雖並列於學官而易詩書春秋傳誦者多¶
故說可遷指可謬其本文不可得而易也儀禮孤學自¶
高堂生而外學者徒習其容而不能通其義故於䘮服
<pb:KR4f0045_WYG_001-33a>
微竄經文附以傳語至戴記則後出而未顯周官自莽¶
與歆發故恣為偽亂然恐海内學士或間見周官之書¶而
傳儀禮戴記者能辨其所増竄故特徵天下有逸禮¶古
書毛詩周官爾雅天文圖纖鍾律月令史篇文字者¶並
詣公車至者以千數皆令記說廷中而又使歆卒父¶業
典校羣書而頒布之使前見周官儀禮戴記之本文¶者
亦謂歆所増竄雜出於廷中記說而疑古書所傳或<md:KR4f0045_SBCK_001-26b>¶有
同異其巧自蓋者可謂曲備矣自班固志藝文壹以¶歆
<pb:KR4f0045_WYG_001-33b>
所定七畧為宗雖好古之士無所據以别其真偽而¶每
至歆所増竄則鮮不以為疑盖書可偽亂而此理之¶在
人心者不可蔽也戴氏所述禮記無明堂位至東漢¶之
初馬融始入焉其為歆所偽作無可疑者而此記所¶稱
周公踐阼及他誣妄語莫不與莽事相應一如莽之¶亂
政分竄於諸官先聖之經古賢之記為歆所偽亂者¶轉
頼其自蓋之迹以參互而得之豈惟人心之不可蔽¶哉
蓋若天所牖焉後之人或以專罪余則非余之所敢¶避
<pb:KR4f0045_WYG_001-34a>
也¶
莽之求書先逸禮以戴氏所傳無明堂位及此記所増<md:KR4f0045_SBCK_001-27a>¶竄也次古書以稱周書逸嘉禾篇假王涖政也次毛詩¶
以毛氏後出未顯俾衆疑其引詩而遷其説謬其指者¶
或出於毛氏也(如謂普天之下莫非王/土為以天下養之類)次周官其亂政¶
皆分竄於諸官也並及爾雅雜家使衆莫測也易春秋¶
無求焉以莽事無所託雖有稱引而於本文無増竄也¶
昔朱子謂戴記所傳或雜以衰世之禮然相提而論其
<pb:KR4f0045_WYG_001-34b>
誣枉未有若周公踐阼居天子之位者其妖妄未有若¶
武王夢帝與九齡而文王復與以三者其悖謬未有若¶
大夫為其父母兄弟之未為大夫者之䘮服如士服及¶
士之子為大夫則其父母不能主者凡此皆先儒所深¶
病䝉士所心非也莽為其母功顯君服天子之弔服而<md:KR4f0045_SBCK_001-27b>¶不主其䘮則雜記之文母亦歆所増竄以示大夫士相¶
去一間耳而古者子為大夫於父母之服即有變况踐¶
阼居天子之位乎子為大夫父母之為士者尚不敢主
<pb:KR4f0045_WYG_001-35a>
其䘮况居天子位與尊者為體而可私屈為母䘮主乎¶
歆既邪惡而文學乃足以濟其奸凡所増竄辭氣頗與¶
戴記周官為近故歴世以來羣儒雖究察其非終懷疑¶
而未敢决焉班史謂自書傳所載亂臣賊子無道之人¶考
其禍敗未有如莽之甚者余攷自古承學之士通經¶習
禮而為妖為孽亦未有如歆之甚者也然莽以六藝¶文
奸言當其時即交訕焉而歆蠧蝕經傳以誣聖人亂¶先
王之政至於千七百餘年而莫敢薙芟則歆之罪其<md:KR4f0045_SBCK_001-28a>¶更
<pb:KR4f0045_WYG_001-35b>
浮於莽也與¶
　　文王十三生伯邑考辨¶
余少閱大戴記稱文王十三生伯邑考即辨其誣而
未¶得證驗先兄曰文王嘉止大邦有子安有是然猶不
能¶無疑及考王莽傳平帝年十有二而莽欲以女配故
歆¶先竄此於大戴記以示文王始㛰亦年十有二然後
莽¶請考論五經以定天子之娶禮又恐戴記出宣元間
學¶者多見其書故其後復徵羣士使記説逸禮於廷中
<pb:KR4f0045_WYG_001-36a>
以¶欺惑學士莽之簒無事不託於文武周公蓋夏殷以
前¶先聖之事與言所傳甚希衆皆耳熟焉難以鑿空搆
立¶而經傳諸子皆周人之書遭秦火而始出於漢故使
歆<md:KR4f0045_SBCK_001-28b>¶典挍卒向之業以售其奸自東漢相傳以至於今皆
歆¶所校錄也學者可溺於前儒傳授之言而不别其真
偽¶哉¶
　　成王立在襁褓之中辨¶
武王崩成王㓜在襁褓之中説見家語又見史記又見
<pb:KR4f0045_WYG_001-36b>
賈誼保傅篇而漢書亦云武帝命畫周公負成王圖以¶
賜霍光盖莽與歆既曰成王不能踐阼則年宜甚㓜而¶
金縢之篇無是也其書乃伏生所傳舊列學官不可譸¶
張為幻故於戴記竄焉又恐戴記出宣元間學者間有¶
其書故欲多為之徵而論語乃世儒所習誦故又於家¶
語竄焉漢興博學多聞莫如賈生繼春秋創史法嚢括<md:KR4f0045_SBCK_001-29a>¶載籍為世所宗莫如太史公故又於二書竄焉至漢書¶
所云或武帝偶命作圖以示立少子之意或其事亦歆
<pb:KR4f0045_WYG_001-37a>
等構造又或史官所記本周公輔成王圖而歆易為負¶
班固因之皆不足據也衆言樊亂必折諸經金縢之篇¶
曰王與大夫盡弁則既冠明矣公以詩貽王而王亦未¶
敢誚公則已甚達於世事矣以是知古書中言成王㓜¶
不能踐阼者皆妄也而况云在襁褓之中哉幸而金縢¶
之篇尚存不然則歆之怪變竟無從而得之矣或又以¶
王自稱冲子周召稱王孺子為疑是惑也盤庚之誥自¶
稱冲人范文子為大夫贊軍謀而武子呼為童子嗣君
<pb:KR4f0045_WYG_001-37b>
之自謂師保之規箴其稱言義當若此不可以弗察也<md:KR4f0045_SBCK_001-29b>¶　　讀經解¶
此記中間所述多荀卿語疑出於漢之中葉而傳荀氏¶
之學者為之也三代盛時國不異政家無殊俗詩書禮¶
樂布在庠序以為四術降至春秋王道雖微而周禮未¶
改孔子贊易作春秋其徒守之陵夷至於戰國百家放¶
紛儒術大絀焉有一國而專立一經以為教者哉遭秦¶
滅學至漢景武之間諸老師各抱一經以授其徒於是
<pb:KR4f0045_WYG_001-38a>
齊魯燕趙鄒梁之學興而承其學者復以教於鄉邑各¶
自為方不能相通而其人之性質行能亦漸摩於經說¶
而别異焉記者既列教之所由分並其說之有所失而¶
又念一道德而同風俗非羣儒之私教所可冀也所以<md:KR4f0045_SBCK_001-30a>¶養君德施政教正俗化莫急於禮而禮非天子不能行¶
禮之興然後君德可成而百官得其宜萬事得其序和¶
仁信義得其質宗廟朝廷得其秩室家鄉里得其情禮¶
之廢則君臣父子夫婦長㓜恩薄道苦序失行惡其亂
<pb:KR4f0045_WYG_001-38b>
百出而不可禁禦凡此皆荀氏所謂原先王本仁義禮¶
正其經緯蹊徑不道禮憲而求之於詩書不可以得之¶
之本指也夫六經火於秦並出於漢而禮之廢則自漢¶始
河間獻王獻古邦國禮五十六篇武帝不用而沿襲¶秦
故以定宗廟百官之儀其士禮之僅存者亦未布頒¶以
為民紀自是以來學者循誦易詩書春秋之文而虛¶言
其義有得有失一如記所稱而禮則湮沈殘缺每至<md:KR4f0045_SBCK_001-30b>¶郊
廟大議衆皆㝠昧而莫知其原閭閻士庶䘮祭賓婚¶蕩
<pb:KR4f0045_WYG_001-39a>
然一無所守而競於淫侈記所云以舊禮為無所用¶而
去之者意在斯乎學者可習其讀而弗察歟¶
　　書周官大司馬四時田法後
聖人之政盡萬物之理而不過者不惟其大惟其細聖
人之文盡萬事之情而無遺者不以其詳以其畧周公
五官之典皆然而大司馬四時田法尤其顯著者也盖
觀春與秋而知冬夏之田王及諸侯皆不與焉(春著王/與諸侯)
(所執之鼓秋著所載之/旗冬夏則特標羣吏)盛暑隆寒不宜以武事煩尊者
<pb:KR4f0045_WYG_001-39b>
(學士冬夏不/習舞亦此義)且官徒殷則勞費大也觀虞人所萊之野
樹表者三百五十步圍禁前後之屯百步而知鄉遂公
邑都家之車徒皆前期各習於其地而赴禁圍者無幾
焉鄉師前期出田法於州里大司馬前期命修戰法茇
舍治兵所辨號名旗物畿以内毋漏焉則前期而備教
之可知矣使徧陳於禁圍則一鄉一遂之車徒有不能
容矣此所以事習而民不煩也魯人大蒐自根牟至於
商衛革車千乗殆其遺教與戰法田法之詳至冬狩始
<pb:KR4f0045_WYG_001-40a>
見者雖各修於其地然必待築塲納稼之後乃可徧簡
車徒稽人畜旗物軍器行於三時則奪農功而無地以
陳車馬辨夜事於仲夏者人可露處而衣裝約也於茇
舍特舉辨軍之夜事則知以教坐作進退疾徐䟽數之節
通乎三時矣於夏舉勺於冬舉烝則祠嘗視此矣於春
舉社則秋報可知矣於秋舉方則春祈可知矣(小雅以社/以方䟽謂)
(皆秋報也大雅方社不暮承祈年之後必春祈也呂氏/月令所述多周制孟春命祀山林川澤邦畿四靣皆)
(有之月令於春未及方祭疑即方也仲春命/民社二者正次祈穀之後可與大雅相證)於秋冬曰
<pb:KR4f0045_WYG_001-40b>
致禽則春夏獻禽之約可知矣於冬特舉饁獸則秋猶
未敢備取而不足以供四郊之饁可知矣田法戰法冬
詳其目而春舉其綱仲冬大閱司馬建旗於後表之中
至不用命者斬之即春蒐以旗致民平列陳如戰之陳
也中軍以鼙令鼓至鳴鐃且却坐作如初即春蒐所教
坐作進退疾徐䟽數之節也以旌為左右和之門至車
徒皆譟即春蒐表貉誓民鼓遂圍禁也前期修戰法四
時所同而於冬乃出之則三時專辨其一而大閲備舉
<pb:KR4f0045_WYG_001-41a>
其全具見矣使以晩周秦漢人籍之則倍其丈尚不足
以詳其事經則畧舉互備括盡而無遺是之謂聖人之
文也
　　書辨正周官戴記尚書後¶
余以王莽傳辨周官所偽亂循是以考戴記尚書及子¶
史傳注然後知舍莽政之符驗周官無可疵者舍莽事¶
之比類古聖無見誣者循是以討去之然後諸經之賊¶
蝕一旦而廓然嗚呼書更秦火篇殘文缺而已耳而歆
<pb:KR4f0045_WYG_001-41b>
所偽亂則混淆於本文之中伏闇而不可見疊出互證¶
深固難搖自程朱二子出然後能辨古書之正偽而後¶
之儒者知以理義為衡故凡周官戴記書傳詩序之紕<md:KR4f0045_SBCK_001-31a>¶謬雖未辨所從生而鮮不以為疑疑之者衆然後或得¶
其間而白黑可判焉漢儒之治經莫勤於鄭氏然以莽¶
事訓周官而於周公踐阼文王受命稱王皆篤信焉而¶
益漫其支流况毛序孔傳之偽雜乎世俗之貿儒尚或¶
以經説惟漢儒為有據而詆程朱為憑臆非所謂失其
<pb:KR4f0045_WYG_001-42a>
本心者與¶
　　記王異功周公居東說¶
涇陽王巽功卧疾連月時徃問之一日語余曰周公居¶
東惟集傳居國之東為近而未著其何地也自我觀之¶
王欲親逆即駕而出郊就令出舍以俟公必信宿可至¶
古者大夫有罪自投於私邑以待放禮也然則公所居<md:KR4f0045_SBCK_001-31b>¶其近在郊闗之内與余曰子之言其信畿内公卿之采¶
地當在縣畺而有勲勞者别有賞田周官載師以賞田
<pb:KR4f0045_WYG_001-42b>
任逺郊之地司勲掌六鄉賞地之法以等其功是也春¶
秋傳曰自陜以西召公主之自陜以東周公主之公主¶
東諸侯則邑於國之東宜矣公之避與禹益之避異禹¶
益之避以逺為宜公之避以近為宜其不之縣畺之采¶
而退就近君之小邑理固宜然然則公所居為鎬東鄉¶
郊之賞邑决矣巽功仕不廢學其出為監司所領皆大¶
藩而返自江西詩說成其疾也夜不能寐輒思尚書疑¶
義及旦伏枕而為草今文二十五篇將徧矣氣雖困見
<pb:KR4f0045_WYG_001-43a>
余輒蹷然興問辨移時嘗語河南李雨蒼曰吾見望溪<md:KR4f0045_SBCK_001-32a>¶則曠然無憂而身為之輕效速於藥物其好學求友之¶
切如此是日也以疾動不任筆墨又間厠余言乃屬余¶
為之記<md:KR4f0045_SBCK_001-32b>¶　<md:KR4f0045_SBCK_002-1a>¶　
　
　
<pb:KR4f0045_WYG_001-43b>
　
　
　
　
　
　
　
　望溪集巻一

<pb:KR4f0045_WYG_002-1a>
欽定四庫全書
　望溪集巻二¶
　　　　　　　　　　翰林院侍講銜方苞撰
